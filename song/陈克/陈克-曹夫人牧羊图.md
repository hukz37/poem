# 曹夫人牧羊图

**作者**: 陈克

## 诗词内容

日长永巷车音细，插竹洒盐纷妒恃。

美人零落泾水寒，两鬓风鬟一挥涕。

柔毛{角咠}{角咠}与人群，儿女恩怨徒纷纷。

洞房那复知许事，但画远牧连空云。

槲叶飘萧晚风劲，羖{羊历}相追寒鹊并。

短童何处沙艸深，族走群飞各天性。

向来鞍马曹将军，文采班班今尚存。

林下夫人更超绝，新图不作五花文。


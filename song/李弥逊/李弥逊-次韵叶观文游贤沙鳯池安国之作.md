# 次韵叶观文游贤沙鳯池安国之作

**作者**: 李弥逊

## 诗词内容

春云覆老屋，孤僧正安禅。

缤纷雨天花，云是千岁莲。

谁知天上相，来结林下缘。

倘徉爱亭阴，灌木苍虬然。

古意吊鳯穴，祖风契渔船。

丰隆亦解事，一扫千林烟。

光风尚骀荡，芳物俱蕃鲜。

诗成唤阿买，平处凌羲𫐌。

登临赖陶写，可但思平泉。

郊原问农事，柔桑起蚕眠。


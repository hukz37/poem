# 黎道人自长沙入闽觧石见之论易颇有所得自言居醴陵山中有田庐养鱼种竹可以卒岁作取足庵义方堂优游其间藏书教子甚乐也遽还求诗赠之

**作者**: 李弥逊

## 诗词内容

两脚不踏咸阳尘，两眼不逐潇湘春。

胸中乾坤照万古，奇偶纵横何足数。

闭门有竹食有鱼，遗子有田家有书。

一生可了心自足，世上纷纷谩荣辱。


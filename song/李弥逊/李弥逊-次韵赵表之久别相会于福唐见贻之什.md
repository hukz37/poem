# 次韵赵表之久别相会于福唐见贻之什

**作者**: 李弥逊

## 诗词内容

十年海南年，世味尝欲遍。

昔为担板痴，今作绕指转。

谁能濯我缨，人欲唾其面。

故人千里来，髙义动深眷。

问答不及已，惊我神髪变。

功名眼中花，日月弦上箭。

公今已超然，富贵非所愿。

南游访知识，气习要百炼。

授我不死术，老骨倘可健。

是身走空雷，当作如是见。


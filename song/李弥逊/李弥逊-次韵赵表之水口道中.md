# 次韵赵表之水口道中

**作者**: 李弥逊

## 诗词内容

我从楚江来，不见闽江大。

云山路崄巇，水石势澎湃。

舟行屈曲间，溪面浮百怪。

篙师力推拏，如下吾侬拜。

丈人入吾闽，险阻尝一带。

风霜经几时，须髪乃尔奈。

营营复何求，赫赫祗自卖。

如何遣诸缘，直养以无害。

秋风着蒲柳，物态亦荣憩。

终当从公游，万法等成坏。

杖藜款禅房，还尽三生债。


# 陈长卿以诗见别依韵

**作者**: 王洋

## 诗词内容

朱弦之琴三人叹，此曲宜传广陵散。

要知太上乃忘情，山上婴儿是雷电。

情钟我辈才力中，路傍野草年年丰。

原头火烧去不尽，天外春意来无穷。

西方真人言可恃，爱断有情如爱子。

暮年收足欲依僧，一钵一缾聊止止。

西台仙客传风流，细说闲情宽我愁。

此身已分松窗下，衲被无人自{衤盍}头。


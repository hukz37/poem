# 安成令以长桥图来且示王民瞻记喜其有成因成短章

**作者**: 王洋

## 诗词内容

楚人问晋勇，答曰好以暇。

后人或疑之，针也其说驾。

吾意政之余，观此得用舍。

晋士傥不然，安能一战霸。

韩君令安成，不待期月化。

始如逆走丸，卒若快啖蔗。

为政行辟人，修梁插飞架。

异时常病涉，举邑佥矜诧。

王子吐琳琅，文章助光价。

绿波凝暮朝，晧月迷清夜。

谁云困兵革，不可事耕稼。

聊书以记之，来者可凭借。


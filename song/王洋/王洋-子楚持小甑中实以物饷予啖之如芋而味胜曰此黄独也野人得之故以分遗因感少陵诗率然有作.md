# 子楚持小甑中实以物饷予啖之如芋而味胜曰此黄独也野人得之故以分遗因感少陵诗率然有作

**作者**: 王洋

## 诗词内容

君不见野人谋食搜山谷，不似输钱买金粟。

{艹縻}薇细琐俱见情，岂有灵根不收录。

少陵饥走遍九州，命寄长镵生事足。

早知雪盛又无苖，拟欲诛求已皲瘃。

先生蔬食亦易饥，意感邻夫荷斤𣃁。

仅同冠芋又隐藏，远胜凫茈适疏缛。

痴儿且食惊未见，便欲负锄自捃挶。

人生留滞诚可怜，坐使百忧宽湿束。

烦君转寄与殷勤，晚食何时饱颜蠋。


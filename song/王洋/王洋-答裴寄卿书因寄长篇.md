# 答裴寄卿书因寄长篇

**作者**: 王洋

## 诗词内容

裴郎短身衣弊服，衣长过身几半幅。

髙裙大袖领占肩，要是精神大于腹。

古书古字谈古人，洗盆涤盎供慈亲。

慈亲居贫不道苦，裴郎醉中频起舞。

里中惊怪无此人，往往争看立环堵。

妻儿醉时亦同醉，未免醒时生窃议。

裴郎裴郎切勿论钱钱有菜。

我家伯氏亦翛然，得官去官俱醉眠。

裴郎有意纵短棹，雪夜待君明月邉。


# 谹父又赋鼓字一篇复次韵

**作者**: 王洋

## 诗词内容

鲁人小信廉纤雨，大国雷车起三鼓。

堂堂千里埶无前，安用渠弥设三渚。

使君宾客多英侣，碧玉倾香细腰舞。

浮花浪蘃争取怜，醉乞一言终不许。

有时斗酒诗百篇，猛将腰间掣金羽。

公家丞相在当年，寒解衣裘饥发庾。

风流世德今固存，一沐三干饭三吐。

生男何用金满籯，传家愿学文中虎。


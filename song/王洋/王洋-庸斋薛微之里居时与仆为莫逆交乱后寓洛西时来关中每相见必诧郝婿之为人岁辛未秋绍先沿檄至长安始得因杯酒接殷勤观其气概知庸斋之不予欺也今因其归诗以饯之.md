# 庸斋薛微之里居时与仆为莫逆交乱后寓洛西时来关中每相见必诧郝婿之为人岁辛未秋绍先沿檄至长安始得因杯酒接殷勤观其气概知庸斋之不予欺也今因其归诗以饯之

**作者**: 王洋

## 诗词内容

玉润冰清久著名，长安一见眼增眀。

笑谈已了关中事，慷慨还成灞上行。

桑落酒邉还适意，渭城歌里莫伤情。

寄身琴鹤堂中相，早为皇家致太平。


# 周元吉蟠室诗

**作者**: 陆游

## 诗词内容

天下有广居，非阿房建章。

賔饯日及月，阖辟阴与阳。

山川坦然平，何者为藩墙。

孔公暨瞿聃，同坐此道场。

哀哉世日隘，肝胆分界疆。

蹙缩战蜗角，崎岖走羊肠。

周先早得道，所证非复常。

小室古城隅，宛如野僧房。

能容人天众，杂沓来烧香。

三万二千人，各据狮子床。

实际正如此，切忌错商量。

须弥芥子话，今夕当举扬。


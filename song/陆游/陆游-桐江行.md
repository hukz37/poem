# 桐江行

**作者**: 陆游

## 诗词内容

我来桐江今几时，面骨峥嵘鬓如雪。

怒嗔不复有端绪，谗谤何曾容辨说。

十年山栖却火食，酿桂餐芝自芳洁。

作官一饱仰红腐，坐对盘飧常呕噎。

雪晴宿戒南山游，剩要赋咏临清流。

将行复辍却退坐，台符吏牍令人愁。

胸中崔嵬向谁吐，独立凭高时自语。

文章当以气为主，无怪今人不如古。


# 坐客有谈狄鱼眼眶之美者感叹而作

**作者**: 陆游

## 诗词内容

黄雀头颅羞五鼎，狄鱼眼眶参隽永。

两螯何罪蟹丧躯，一脔可怜牛断领。

霜刀斫脍几许痛，公子方夸醉魂醒。

物生怖死与我均，砧几流丹只俄顷。

哀哉堂堂七尺身，正坐舌端成业境。

豪华只可夸仆妾，报应那知类形影。

世间扰扰何时了，一念超然差若颕。

不妨瓦钵饱晚菘，更汲山泉试春茗。


# 农圃歌

**作者**: 陆游

## 诗词内容

我不如老农，占地亩一锺。

东作虽有时，力耕在兹冬。

张灯观夜织，高枕听晨舂。

时时唤邻里，旨蓄亦可供。

我不如老圃，父子日相从。

一鉏万事足，不求定远封。

春泥剪绿韭，秋雨畦青菘。

放箸有余味，岂不烹𪡋喁。

乃者半年病，清镜满衰容。

尘生一{革两}屐，壁倚一枝筇。

惟有呻吟声，和合床下蛩。

青灯照兀兀，布衲聊自缝。


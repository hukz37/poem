# 八月十四夜三叉市对月

**作者**: 陆游

## 诗词内容

去年看月筹邉楼，云罅微光如玉钩。

主人不乐客叹息，清歌空送黄金舟。

今年看月三义市，纎云不作良霄祟。

素娥命驾洗客愁，我亦倾杯邀共醉。

风露万里方渺然，冰轮无辙行碧天。

盈盈耿耿意无尽，月不忍落人忘眠。

一言欲报广寒殿，茅檐华屋均相见。

明年万事不足论，但愿月满人常健。


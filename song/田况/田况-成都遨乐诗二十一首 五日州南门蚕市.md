# 成都遨乐诗二十一首 五日州南门蚕市

**作者**: 田况

## 诗词内容

齐民聚百货，贸鬻贵及时。

乘此耕桑前，以助农绩资。

物品何其伙，碎璅皆不遗。

编{弥}列箱筥，饬木柄镃𫓹。

备用诚为急，舍器工曷施。

名花蕴天艳，灵药昌寿祺。

根萌渐开发，蔂载相参差。

游人衒识赏，善贾求珍奇。

予真徇俗者，行观亦忘疲。

日暮宴觞罢，众皆云适宜。


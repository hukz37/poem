# 成都遨乐诗二十一首 二月二日游江会宝历寺

**作者**: 田况

## 诗词内容

昔年张复之来乘寇乱余。

三春虽宴赏，四野犹艰虞。

遂移踏青会，登舟恣游娱。

戒备渐解弛，人情悉安舒。

垂兹五十年，材哲不敢逾。

愚来再更朔，遽及仲春初。

彩舵列城隈，画船满江隅。

轻桡下奔濑，纵舆临精庐。

因思贤守事，所作民乃孚。

慈惠未为大，大者其忘诸。


# 短歌赠临安友人

**作者**: 敖陶孙

## 诗词内容

素丝冲尘化为墨，老人双鬓无由黑。

俗儿翻手候炎凉，惟有君心比霜雪。

破窗草亢风雨寒，梦游帝乡虎当关。

枯鱼对酒泪溅俎，雄剑夜吼铜花干。

二十辞家颜色故，春心不语弦解语。

借君古镜施铅华，含羞独泣罗房雨。

青天中开多不平，少年裘马如流星。

千金无处买侠骨，坐念岁月空峥嵘。


# 拟古  其一六

**作者**: 田锡

## 诗词内容

峄阳生孤桐，擢斡八尺高。

风雨萌枝叶，鸾皇栖羽毛。

天质自含响，众木非其曹。

斵为绿绮琴，古人贞金刀。

所制有法象，不敢差厘毫。

重详旧谱录，试抚观均调。

其声清以廉，闻者不贪饕。

其音安以乐，令人消郁陶。

弹宫听于君，君德如轩尧。

弹商听于臣，臣道如夔皋。

不觉起蹈舞，形逸同翔翱。

愿以七宝妆，荐之于天朝。

玉轸朱丝弦，辉华近赭袍。

一弹南薰曲，解愠成歌谣。


# 题定武兰亭副本

**作者**: 何基

## 诗词内容

文皇命殉昭陵土，兰亭神迹埋千古。

率更拓本勒坚珉，盐帝归装留定武。

薛家翻刻愚贵游，旧本和龛归御府。

烟尘横空飞渡河，中原荆棘交豹虎。

维扬苍莅驾南辕，百年文物不堪补。

纷纷好事竞新摹，倾敧丑俗亡遗矩。

如今薛本亦罕见，髤{髟/开}典型犹媚妩。

清欢盛会何足传，右军他帖以千数。

托言此笔不可再，慨然陈迹兴怀语。

今昔相视无已时，手掩尘编对秋雨。


# 题宋学古九天玄女数自云其师锺尧臣得之襄城柳下老翁所授

**作者**: 陆文圭

## 诗词内容

天九积阳数，玄女夫何为。

广陵亦健将，乃惑一用之。

彼术信诞谩，此遇尤希奇。

珍重柳下翁，仙隠未可知。

言天以人证，言数以理推。

守正死不避，居贞凶可移。

尧富与尧寿，此理始无私。

颜贫与颜夭，此性终无亏。

姑慎君子术，勿与老人期。


# 题月心诗卷并记遇仙事云

**作者**: 陆文圭

## 诗词内容

东轩记待月，纵笔说性命。

岂惟不知月，实亦不知性。

文虽欧苏工，理至关洛定。

人心如明月，尘垢失清净。

雾收海气澄，天迥风力劲。

持我光明珠，照此大圆镜。

镜中双彩鸾，翔立请骖乘。

御宴影娥池，神飚忽吹醒。

鸾飞晓镜空，龙睡渊珠静。

依旧碧潭心，无复琼楼兴。

韩郎固有言，仙人未贤圣。


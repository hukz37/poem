# 宁晋李照磨筑室奉亲名曰芝室索客赋之

**作者**: 陆文圭

## 诗词内容

口诵严君口授书，手提慈姥手缝衣。

寸草安能报春晖，远志不敢回当归。

嗟儿客宦游有方，舅姑晨兴妇在旁。

手供鲑菜晡下堂，几席代汝亲扶将。

白云英英赵州山，玉琴石榻窗户闲。

上池饮罢燕坐间，生香满室光照颜。

锺英毓秀自乃翁，草木臭味将毋同。

借锄取帚面发红，偕饮甘露薰祥风。


# 洛中郑悫三伏之际率宾僚避暑于使君林取大莲叶盛酒以簪刺叶令与柄通屈茎轮囷如象鼻焉传吸之名碧筒杯故坡诗云碧碗犹作象鼻弯白酒时带莲心苦丙寅五月宜兴州赏诚以此为题为赋十一首  其四

**作者**: 陆文圭

## 诗词内容

碧云影里倚栏干，鲸吸诗人酒量宽。

惟有鉴湖堪避暑，遥知玉井正生寒。

簪开翡翠微通窍，滴下真珠满走盘。

一叶偶因风飐破，帕罗香沁几时干。


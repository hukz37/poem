# 寄李缊仲渊

**作者**: 石介

## 诗词内容

噫吁嘻！屈原放，贾谊投。

晦之流，子望囚。

古人今人皆不免，才能累身才反仇。

吾友仲渊少学古，胸中疏落罗孔周。

点毫磨墨作文字，壮哉笔力追群牛。

三十青衫得一尉，尺泽寸波蛰长虬。

清廉爱民复材武，一日得罪系滁州。

噫吁嘻！屈原忠臣楚之望，贾谊少年才无俦。

晦之子望俱命世，麒麟头角争崔崷。

时不与兮将柰何，仲渊仲渊勿涕流。


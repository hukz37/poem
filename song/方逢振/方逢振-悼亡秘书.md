# 悼亡秘书

**作者**: 方逢振

## 诗词内容

翠华东南来，奎聚属吴域。

分王百余年，灵光赫天德。

龙文发南源，圆书粲东壁。

谁折天罅开，猝忽正气泄。

剖藏发金柜，抉蕴破石室。

签怕逐汗牛，至珍去遐绝。

我欲然藜人，四库亦赤立。

细人慕所爱，但嗟珠玉翼。

君子为道谋，惟忧孔孟北。

风气日已趋，南强变金革。

周礼吾能言，欲征恐无籍。

落落星向晨，后生当努力。


# 去年冬至过闽清再至有感

**作者**: 许景衡

## 诗词内容

忆昨初寓宿，黄宫萌一阳。

今我复来思，节物老春光。

浓阴付梅杏，青实久已尝。

翳翳轩窗日，几线如许长。

蜂儿饱储蜜，燕子已巢梁。

吏役只扰扰，何术补民疮。

学古要施设，及时当自强。

光阴俯仰过，老矣徒慨慷。

挺挺彼苍官，生来傲冰霜。

端然阅荣谢，未觉岁月忙。


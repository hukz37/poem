# 题一览亭

**作者**: 王十朋

## 诗词内容

危亭顶鄂渚，欲上初不敢。

肩舆蹑峥嵘，眼界惊坎窗。

青山缭江湖，烟雨抹浓淡。

千帆破沧浪，万室昭菡萏。

大泽匈可吞，秀色手宜揽。

形势控上游，天险卦侔坎。

登临迫吹帽，秋声在葭菼。

衔杯情有欣，怀古意多感。

两雄孙与刘，壮志鲸鹏啖。

赤壁走阿瞒，功业炳铅椠。

黄鹤去何之，灵竹色犹惨。

楼余庾公兴，洲遗正平憾。

北望旧中原，激裂壮士胆。

何由登太山，一快天下览。


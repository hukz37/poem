# 人日过电山随行有昌黎集因读城南登高诗遂次韵留别孙先觉

**作者**: 王十朋

## 诗词内容

腊去梅已稀，阳浮柳初弄。

北斗新转梢，东风渐消冻。

为人节固佳，顾我身无用。

命驾访亲交，肩舆劳仆从。

门阑念久别，灯烛忻此共。

兴来酒自斟，欢至欹频送。

提壶劝衔杯，播谷催除葑。

农耕方迫归，行乐未能纵。

人生苦离别，俗状嗟倥偬。

春风桃李花，把盏何时重。


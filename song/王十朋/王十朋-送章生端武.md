# 送章生端武

**作者**: 王十朋

## 诗词内容

麟经绝笔今几年，学者异说何纷然。

操矛入室务相伐，谁能浚井得美泉。

梅溪野人独好古，遗经独抱期心传。

从予讲论有赵陆，得趣往往忘蹄筌。

章生妙龄固可畏，圣经贤传思穷研。

赢粮远来若有意，席未及暖俄言还。

岂厌先生纸上语，奥境不见徒留连。

春秋明日遂东矣，情钟我辈徒拳拳。


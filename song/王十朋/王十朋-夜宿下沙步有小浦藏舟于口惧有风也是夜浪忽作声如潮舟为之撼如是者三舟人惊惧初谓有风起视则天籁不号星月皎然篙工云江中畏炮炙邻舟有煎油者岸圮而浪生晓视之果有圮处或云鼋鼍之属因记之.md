# 夜宿下沙步有小浦藏舟于口惧有风也是夜浪忽作声如潮舟为之撼如是者三舟人惊惧初谓有风起视则天籁不号星月皎然篙工云江中畏炮炙邻舟有煎油者岸圮而浪生晓视之果有圮处或云鼋鼍之属因记之

**作者**: 王十朋

## 诗词内容

疑向钱塘宿，潮头夜半声。

油煎江岸圮，舟撼梦魂惊。

浪自鼋鼍吐，风从芦苇生。

江神不迁怒，顷刻为吾平。


# 左绵山中多青松风俗贱之止供樵爨之用郡斋僧刹不见一本余过而太息辄讽通守晋伯移植佳处使人知为可贵东川距绵百里余入境遂不复有晋伯因以为惠沿流而来至此皆活作诗述谢并代简师道史君

**作者**: 薛绍彭

## 诗词内容

越王楼下种成行，濯濯分来一苇杭。

偃盖可须千岁干，封条已傲九秋霜。

含风便有笙竽韵，带雨偏垂玉露光。

免作爨烟茅屋底，华轩自在拂云长。


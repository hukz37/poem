# 常州天庆观画龙二世传仙笔一点睛乘雷电飞去一经兵火亦不复存

**作者**: 俞德邻

## 诗词内容

毘陵天庆宫中壁，夭趫双龙势千尺。

鬐圆尾壮角浪平，目深鼻豁鳞纤密。

一龙点睛已飞去，电掣金蛇雷破柱。

一龙旧壁尚蜿蜒，朝昏恍惚腾云雾。

黑风动地劫火燔，鬼神糜烂龙崩奔。

苍生百万化鱼肉，{亡/皿}池觱沸骸陵屯。

灵物去留应有数，戛铜吹竹谁韶頀。

会归罨画吸清谿，一雨八荒均布濩。


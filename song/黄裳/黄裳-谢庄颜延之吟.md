# 谢庄颜延之吟

**作者**: 黄裳

## 诗词内容

千里共明月，彼此惟月知。

音信虽不闻，有月难为询。

对月祇自恨，中夜还窥人。

姝子想无寐，瞻望应敷陈。

既然默默得心腑，那更徐徐入庭户。

因笑延之题，殁为长不归。

一息已云往，宁复为归期。

稚子亦自晓，安用延之持。

希逸辨既妄，徒泄延之非。

两诗寓意囗囗好，云海沈沈杳无耗。

红颜销尽那得闻，惟胜知之遇凶暴。


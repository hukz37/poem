# 偈颂九十三首  其一五

**作者**: 释梵琮

## 诗词内容

打鼓槌锣竞上竿，几人平地足心酸。

七峰有个安身法，袖手无言冷处看。

看即易，上即难。

搭索上横身，刹竿上闘走。

蓦忽转身，打个筋斗。

佛祖当场，各出标手。

微笑因拈华，一时成漏逗。

洞山麻三斤，云门干屎橛。

德山入门棒，临济入门喝，阳焰何曾止得渴。

衲僧别有条章，今日对众分雪。

珠称夜光，剑号巨阙。


# 戴氏鹿峰亭二首呈同游  其二

**作者**: 郭祥正

## 诗词内容

未能骑黄鹤，高飞出尘寰。

且来跨白鹿，隐见苍崕间。

谁为鹿峰亭，名闻戴氏园。

仙者去已远，卷帘对青山。

秀木染深坞，鸣泉挂危栏。

春风吹绿鬓，皓月颓朱颜。

宾朋合簪履，昆季芬芝兰。

黄鹤安足骑，白鹿不须跨。

但愿有浊酒，长啸此峰下。

醉醒醒复醉，黄金任高价。


# 鹦鹉洲行

**作者**: 郭祥正

## 诗词内容

猛虎磨牙齿九州，祢生何事来擨。

黄云屯屯宴宾客，故衣脱去更岑牟。

渔阳掺挝曲声苦，壮士衔悲寂无语。

汉朝社稷四百年，海泻涛淙一抔土。

嗟哉鼓史狂而痴，天运往矣安能追。

四方血战殊未已，三尺棁杖真何为。

君不见武昌之国鹦鹉洲，至今芳草含春愁。

可行则行止则止，死无所益令人羞。

死无所益令人羞，黄祖曹公均一丘。


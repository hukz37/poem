# 太平观

**作者**: 郭祥正

## 诗词内容

下马携瘦筇，凌晨极幽赏。

腾身孤峰半，纵目浮云上。

严严洞天路，霭霭灵气王。

古木藏春容，飞流落天幌。

断崖倾郁萝，深宫秘真像。

坛心彩虹贯，幡脚仙飇飏。

老鹤时一鸣，众鸟不敢傍。

人寰杳何处，仕路险已忘。

高歌乐逍遥，抚掌遗得丧。

长生岂无术，静理聊自放。

独醒世不容，苟合情辄枉。

咄嗟胡乎，兹焉卜长往。


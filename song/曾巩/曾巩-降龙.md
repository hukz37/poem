# 降龙

**作者**: 曾巩

## 诗词内容

降龙左右施襟裾，两廊夹庙深渠渠。

礼下天子一等尔，衣服居处何其殊。

文旛列戟照私第，青紫若若官其孥。

先后荧煌首珠翠，侍者百十颜温瑜。

凝寒堕指热侵骨，一宴百盏倾金壶。

穷民疾首望雨露，太上欲倚攀姚虞。

君胡为乎目时病，橐针幞艾恬以愉。

生前赫赫浪自重，身后没没宁非愚。


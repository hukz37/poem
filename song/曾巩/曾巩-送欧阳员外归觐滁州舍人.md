# 送欧阳员外归觐滁州舍人

**作者**: 曾巩

## 诗词内容

病卧不出门，非关避尘土。

深秋影虽清，孤怀共谁语。

辱子问吾庐，辉如就宾庑。

足音固可喜，况久捉松麈。

子生何其祥，家庭坐轲愈。

顾我齿诸生，渐磨苦顽鲁。

有如仰天潢，势岂识津渚。

又若马牛然，安能望熊虎。

空摇在门心，常若风中羽。

羡子筋骨轻，归飞得其所。

从今梦无南，随子渡江橹。


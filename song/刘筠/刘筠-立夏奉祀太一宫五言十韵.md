# 立夏奉祀太一宫五言十韵

**作者**: 刘筠

## 诗词内容

朱驾开炎序，琼科举旧仪。

恭承宣室诏，肃奉列真祠。

地接茏葱气，人多绰约姿。

珍丛罗宝槭，嘉树荫文榱。

仙馔丰青{饣是}，斋房饰紫帷。

洁诚专在祀，将事𥩟迎禧。

谷应空歌韵，神听祝册辞。

兰蒸芬静品，桂醑滟华彝。

烟达徐梵币，风灵自转旗。

云衣才半解，鸣凤溯晨曦。


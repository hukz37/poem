# 次韵弟观用王介甫桃源行韵写感为西湖行

**作者**: 陈著

## 诗词内容

钱塘江头驻龙马，西湖风光甲天下。

西湖西边屋万闲，中有沈沈醉花者。

鶑鶑燕燕日日春，萍虀豆粥蜡代薪。

黑杀吹飚忽过江，忧贻君父辱在臣。

烽火连天天已近，浪将督师答天问。

畏缩不前江神嗔，坐受排墙侣西晋。

我行六桥扇障尘，仰面发恸风岸巾。

误国至此脐莫噬，安得包胥哭向秦。


# 时宰生日乐府四首 班师行

**作者**: 周紫芝

## 诗词内容

汉兵出塞将军行，棘门灞上空屯营。

羽书夜半急如火，淮田千里无春耕。

庙堂有议如建武，十岁边头不鸣鼓。

君王无事两国欢，长乐宫中瞻圣母。

鹰饥虎饱不足图，三军渐欲销兵符。

红旗尽卷夜烽冷，铜花绣甲金糢糊。

横议当年猬毛起，公持一言天自喜。

尽收诸将入神京，十六卫闲清似水。

榆关一骑不动尘，阴功何止活万人。

封侯铸印不足说，朱颜一笑三千春。


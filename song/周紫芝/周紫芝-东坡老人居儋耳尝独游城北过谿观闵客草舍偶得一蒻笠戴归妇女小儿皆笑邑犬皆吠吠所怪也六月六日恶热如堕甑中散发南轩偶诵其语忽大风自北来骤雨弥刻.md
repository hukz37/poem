# 东坡老人居儋耳尝独游城北过谿观闵客草舍偶得一蒻笠戴归妇女小儿皆笑邑犬皆吠吠所怪也六月六日恶热如堕甑中散发南轩偶诵其语忽大风自北来骤雨弥刻

**作者**: 周紫芝

## 诗词内容

持节休夸海上苏，前身便是牧羊奴。

应嫌朱绂当年梦，故作黄冠一笑娱。

遗迹与公归物外，清风为我袭庭隅。

凭谁唤起王摩诘，画作东坡戴笠图。


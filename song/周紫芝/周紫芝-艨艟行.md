# 艨艟行

**作者**: 周紫芝

## 诗词内容

汉作楼船三百尺，江南父老何曾识。

船头击鼓转红旗，船尾踏车人不知。

君王英略似汉武，要挽江心射蛟弩。

天戈指日殄匈奴，先遣偏舟下江浦。

三年血满秋江红，洞庭摇落悲秋风。

漫山栅水作城寨，逆气不腥河伯宫。

惊涛卷地喷飞雪，艨艟一出千艘空。

将军自驾木城去，莫叹龙骧作阿童。


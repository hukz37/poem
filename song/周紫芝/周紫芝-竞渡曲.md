# 竞渡曲

**作者**: 周紫芝

## 诗词内容

江风猎猎吹红旗，舟人结束夸水嬉。

短衣青帽锦半臂，横波鼓鬛飞鲸鲵。

江潮漫漫江水阔，浪花击碎千堆雪。

画桡擘水挽不回，白羽离弦箭初脱。

岿来醉作踏浪歌，应笑吴儿拜浪婆。

朱楼相映绿阴里，两岸人家欢乐多。

饭筒角黍纒五彩，楚俗至今犹未改。

日暮空歌何在斯，不见三闾憔悴时。


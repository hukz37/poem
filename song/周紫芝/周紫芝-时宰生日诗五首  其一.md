# 时宰生日诗五首  其一

**作者**: 周紫芝

## 诗词内容

皇天产万彚，琐碎不足名。

青黄百草中，幻作芝九茎。

恶鸟不敢语，紫鳯丹霄鸣。

尤物倘或出，四海称隆平。

太史上图牒，后夔奏韺{经纟=音}。

岂知人中瑞，千载乃一生。

神高下苍箓，昴宿扶汉氓。

天亦甚爱惜，殷勤遗黎茕。

圣主答天意，一酌尊老成。

愿公于斯年，拥佩朝玉京。


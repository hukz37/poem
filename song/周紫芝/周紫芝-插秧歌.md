# 插秧歌

**作者**: 周紫芝

## 诗词内容

田中水满风凄凄，青秧没垅村路迷。

家家趁水秧稻畦，共唱俚歌声调齐。

树头幽鸟声剥啄，半雨半晴云漠漠。

五白草斑谁敢闲，农夫饷田翁自作。

去年两经群盗来，妇儿垂泣翁更哀。

蚕藂烧尽不成茧，陵陂宿麦无根荄。

今年插秧忧夏旱，旱得雨时兵复乱。

官军捕贼何时平，处处村村闻鼓声。


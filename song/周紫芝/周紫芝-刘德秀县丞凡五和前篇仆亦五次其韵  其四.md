# 刘德秀县丞凡五和前篇仆亦五次其韵  其四

**作者**: 周紫芝

## 诗词内容

念昔居上国，春荠卖作斤。

那得千金嚢，可买百濯薫。

一为道院主，坐空朱墨文。

清笳咽悲壮，浓篆横披纷。

幽意可略喜，老倦复小勤。

诗如水得风，自然偶成纹。

香亦旋变灭，颇类无心云。

丞哉两松篇，时出水麝芬。

镂冰纳蔬肠，争洗三韭荤。

敏手不可敌，胜妙昔未闻。

岂不胜儿女，呢呢相怨恩。

人生如此少，炉烟且氤氲。


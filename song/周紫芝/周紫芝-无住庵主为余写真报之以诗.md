# 无住庵主为余写真报之以诗

**作者**: 周紫芝

## 诗词内容

骅骝固绝足，韩干真画者。

傥欲万口传，当画千里马。

吾才如跛鳖，子不觧腾跨。

初无𥬞云姿，何劳人摹写。

支郎妙人物，名声遍日下。

事苟不当急，操笔有用舍。

一逢菘韭翁，终安陋朴野。

无盐元自丑，强欲相纷赭。

至技不可名，厚意徒久假。

我欲报之诗，有作非大雅。


# 叠字招隠  其二

**作者**: 白玉蟾

## 诗词内容

逐逐且贪怎足。

恋松楸，爱莲菊。

食玉衣锦，池酒林肉。

瓮埋地阁锺，月泻天窗瀑。

郑卫殆塞其聪，赵燕可盲其目。

镜盟钗诅谩交交，马迹车尘何仆仆。

名伤神兮宠辱若惊，事掣肘兮进退惟谷。

一真妄兮故知空不空，观徼妙兮常有欲无欲。

吾将先天后天明月之珠，裁作左仙右仙宾云之曲。


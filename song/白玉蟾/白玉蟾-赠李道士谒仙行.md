# 赠李道士谒仙行

**作者**: 白玉蟾

## 诗词内容

蓬莱空夜月，琪树不秋风。

霜畦老芝{瓜瓜}，烟阙多麟龙。

灵龟不知岁，孤云杳无踪。

白鹤忽归来，紫鸾鸣雝雝。

谁种蟠桃核，花开昆仑峰。

一曲舞胎仙，瑶池䜩已终。

手持三尺霜，浩气渺太空。

坐断壶山景，杖头风月浓。

玉皇知何时，锡诏下霄蒙。

玉膏满瓯雪，刀圭一粒红。

赠子谒仙行，金鸡呼晓锺。

唤起老飞廉，羊角舞巽宫。

为君吹梦魂，横飞过海东。


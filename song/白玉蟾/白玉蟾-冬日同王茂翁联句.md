# 冬日同王茂翁联句

**作者**: 白玉蟾

## 诗词内容

凿冰添砚水，燃干发梅花。

踏破霜苔迳，烧红雪树槎。

闭门风愈怒，送客日将斜。

寒甚酒无力，闲多道有芽。

楮衾眠不暖，苇壁破难遮。

他日瑶台上，流传仙子家。

风箭射壁缝，寒棱入被单。

幽栖悄无梦，神思静常安。

纸帐悬冰帘，霜华结玉盘。

窗外竹敲竹，坛前旛动旛。

青灯寒焰短，红炭冷灰残。

暗香何处梅，彻夜相檀栾。


# 题张季良适性斋

**作者**: 傅察

## 诗词内容

扬雄家无甔石储，闭门作赋拟相如。

邺侯插架多异书，牙籖万卷呑石渠。

吾友张子斯人徒，嗜好酸咸与众殊。

被褐怀宝老不癯，收拾万卷以自娱。

但愿生为蠧书鱼，咀嚼英华味道腴。

挥毫落纸惊群儒，佳处往往凌子。

网罗秦汉包唐虞，上下千载归指呼。

自言此乐世所无，不羡潭潭卿相居。

方今清庙收璠玙，肯使沧海遗明珠。

髙名他日播天衢，行看旌帛来庭除。


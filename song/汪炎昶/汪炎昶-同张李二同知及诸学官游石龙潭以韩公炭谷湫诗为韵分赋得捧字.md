# 同张李二同知及诸学官游石龙潭以韩公炭谷湫诗为韵分赋得捧字

**作者**: 汪炎昶

## 诗词内容

鬼斧淬霜劂嵚洞，石璺津□□清湩。

一潭绀影浸秋寒，云染龙腥罥枝重。

镌瑶□□四巑岏，雄压坤维妥以巩。

人言曾见华阳儿，突□□蒙珠尚捧。

云璈丁当杂梵呗，悯涸忧枯乞灵宠。

虚无怪电摇青光，谷搅崖搜雷雨□。

地储精英固如是，岂必盘涡龙所拥。

石藓镀绿欹风磴，跼步下窥毛髪疏。

蟠鳞潜角见无由，鱼弄戏腮微浪涌。


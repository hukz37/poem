# 资中行奉寄临邛守宇文郎中

**作者**: 林光朝

## 诗词内容

铜驼陌上生秋草，前者刻石今如扫。

儋边半纸半糢糊，下床三日成悲恼。

苍史萌芽何可见，要从笔意生秦汉。

欲将奇字问何人，所守一家如小篆。

是中变幻随形模，钟镈鼎鬲匜盘盂。

如何两京到魏晋，搜尽苍崖惟此书。

即今原隶见颠末，仍于画上分锱铢。

燕然有年固可纪，笔势岂得先黄初。

中郎袖手欲无作，正始不逮况其余。

幸哉一见俱抵掌，翩翩如反古石渠。

且说金陵佛屋何年灯，晋分隋张犹青荧。

忽听荒鸡还自起，资中之刻不徒尔。


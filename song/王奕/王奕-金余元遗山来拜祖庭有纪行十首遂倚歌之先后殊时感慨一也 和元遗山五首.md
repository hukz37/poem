# 金余元遗山来拜祖庭有纪行十首遂倚歌之先后殊时感慨一也 和元遗山五首

**作者**: 王奕

## 诗词内容

高门连曲沼，上有泮宫台。

芹藻莽不复，菰蒲弄风埃。

灵光突其右，荒秽良可哀。

两阜爪距地，驱车俨临淮。

鸡虫争得失，扰扰胡为哉。

何如袖春服，行歌与时偕。

我来晞白发，归咏同此怀。

柴桑志童冠，寤寐须偕来。

酌逵洗逸盼，雅趣孰此偕。

步雩习风腋，自觉聪明开。


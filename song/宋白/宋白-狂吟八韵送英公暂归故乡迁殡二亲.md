# 狂吟八韵送英公暂归故乡迁殡二亲

**作者**: 宋白

## 诗词内容

十八般书四海传，长安话别已多年。

今来帝里重相见，转觉师心更自然。

下笔入神皆得法，出言成句尽通玄。

花时乘兴先行乐，月夜忘机静坐禅。

到处僧俗争识面，满朝英俊赠佳篇。

长沙母葬彰纯孝，八水人思有善缘。

衡岳醉投秋雨寺，汉江吟渡夕阳舡。

前期指在春三月，回首东风好着鞭。


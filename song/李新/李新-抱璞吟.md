# 抱璞吟

**作者**: 李新

## 诗词内容

最怜皇孙衣如鹑，尝笑参谋衾似铁。

我今短褐秃无尾，穷年絮被还百结。

朂清祗饮洛口水，祁寒欲避西山雪。

奈何童婢生菜颜，鸡肋相将伴头屑。

小儿窥见已么么，自言身是西州杰。

青天白日用意深，浮云薄雾生愁绝。

一夕饮水成内热，抱璞出门望折节。

余光箭牖惊客眠，唤作非真应泣血。


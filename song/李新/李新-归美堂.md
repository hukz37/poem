# 归美堂

**作者**: 李新

## 诗词内容

妙龄通籍金闺里，三媺垂辉分鼎趾。

君恩至重论报难，烱烱臣心罄归美。

太山深根蟠厚地，嵩华连鳌隆国址。

黄河一曲一千里，初自昆仑荐繁祉。

龙马负出卜世图，玉敷万叶春有余。

走问南箕天永久，莫计后天难老寿。

中和赓入颂声中，明堂布政知无穷。

当时五章寄天保，而今三祝增华封。


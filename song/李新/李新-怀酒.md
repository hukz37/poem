# 怀酒

**作者**: 李新

## 诗词内容

清圣浊贤莫区分，一入愁肠功等伦。

石炉三日不举火，麹车过门齿生津。

松窗草玄亦已勤，好事勿谓秦无人。

呼儿但涤牛头爵，正恐壶榼来缤纷。

冻消讲舌流冰凘，寒破笑颊生红云。

爱酒未减子猷竹，岂可一日无此君。

谪居无田种秫米，忘怀有诗上嚢纸。

邻醅不隔一航水，却隔醉乡三万里。


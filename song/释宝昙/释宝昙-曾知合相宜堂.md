# 曾知合相宜堂

**作者**: 释宝昙

## 诗词内容

竹不解俗语，颇识天语香。

经年北窗梦，十倍西湖凉。

隠几湖上人，恰恰修竹长。

有时共竹语，风雨撼一床。

屋间恐飞去，著绣围上方。

念君爱臣心，如爱竹在傍。

亦如夜深月，照我冰雪肠。

闲官固自好，要地庸何伤。

约束万卷书，提携双锦囊。

日边有新宅，不种一亩桑。

朝回碧幢底，真上相宜堂。


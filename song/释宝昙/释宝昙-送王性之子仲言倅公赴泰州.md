# 送王性之子仲言倅公赴泰州

**作者**: 释宝昙

## 诗词内容

山阴故侯家，受射几世世。

袖有换鹅经，父子固多艺。

日高卧东床，吾祖得佳婿。

春风镜湖波，一夜雨新霁。

得句见眉睫，郁郁正相似。

先秦多古书，岁晚足奇字。

尽载米家船，长虹贯都市。

平章要风月，幡然适千里。

论士当及时，盐车有𫘧駬。

善护千金躯，斯民望桃李。


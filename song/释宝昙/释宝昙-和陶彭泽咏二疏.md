# 和陶彭泽咏二疏

**作者**: 释宝昙

## 诗词内容

人生天地间，宾鸿自来去。

岁晚洲渚空，稻粱适归趣。

秋风在羽翮，吾宁且高举。

老倒商山翁，为人作师傅。

二疏于此时，都人壮归路。

登车一慷慨，堕甑谁复顾。

黄金寿故人，不为乡曲誉。

明朝间其余，麹糵最先务。

径醉无缺供，余欢话情愫。

贤愚贵通达，父子无悔悟。

先人有弊庐，衣食不足虑。

此道今寂寥，寄声谢朝着。


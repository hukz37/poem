# 秋日吟二首呈诸友时在合肥作  其一

**作者**: 彭汝砺

## 诗词内容

绿发犹年少，衰颜苦病多。

阴寒伤物色，淫雨蠹天和。

杯酒开寥落，灵蓍问𫐘轲。

凋疏头鬓乱，欹侧齿音讹。

苒苒时难得，纷纷日易蹉。

荆蒿太狼藉，圭角未消磨。

废弃今如此，云为竟若何。

嗟伤仁者远，幸望故人过。

腊意生幽径，春心漾绿波。

几时樽俎共，烂醉听清歌。


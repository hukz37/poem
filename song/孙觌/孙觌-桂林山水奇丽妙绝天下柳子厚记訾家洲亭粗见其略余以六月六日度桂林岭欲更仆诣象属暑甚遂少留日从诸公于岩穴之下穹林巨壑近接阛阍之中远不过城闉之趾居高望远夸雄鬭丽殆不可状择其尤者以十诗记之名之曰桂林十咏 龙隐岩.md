# 桂林山水奇丽妙绝天下柳子厚记訾家洲亭粗见其略余以六月六日度桂林岭欲更仆诣象属暑甚遂少留日从诸公于岩穴之下穹林巨壑近接阛阍之中远不过城闉之趾居高望远夸雄鬭丽殆不可状择其尤者以十诗记之名之曰桂林十咏 龙隐岩

**作者**: 孙觌

## 诗词内容

跳波触石喧，古木抱崖拥。

老蛟压泥蟠，一笑作潭洞。

孤峰起崷崒，哀壑浩呼汹。

腥风噤蛙淫，冻雨落毛氄。

凛凛白昼寒，瘴髪立尽耸。

旱气曛日黄，缩爪但阴拱。

悠然四大海，敛此一毛孔。

安得化为霖，蕙叶有光宠。


# 寿邵阳唐倅二首  其二

**作者**: 廖行之

## 诗词内容

瑞蓂八叶开蕤宾，湘川当年生俊人。

天孙织裳云锦新，下与圣世为卿云。

妙龄材策趣金銮，从横礼乐波澜翻。

结知九重生羽翰，扬庭径许升朝班。

姓名将启金瓯黄，海沂𫏐此留王祥。

朝来椒颂传新章，青衫属吏欣观光。

方瞳玉颊歌云谣，醴泉为酒{奭阝}斗杓。

东方蟠桃三度实，安期瓜枣甘于蜜。


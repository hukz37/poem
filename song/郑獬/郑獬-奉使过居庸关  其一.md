# 奉使过居庸关  其一

**作者**: 郑獬

## 诗词内容

铁山五十里，{犭票}兽不能逾。

两壁如夹城，行人贯众鱼。

巨关隔元气，寒暑南北殊。

一夫扼其键，万马不能趋。

石氏窥三川，荒唐谁与谟。

不能仗大义，割地事匈奴。

封树未拱把，敌骑已长驱。

后嗣竟衔璧，白衣拜穹庐。

自此失天险，一柱折坤舆。

世宗有英气，手撼昆仑墟。

关南下六城，卧病归东都。

太祖得天下，僭窃即为诛。

右顾取蜀汉，左顾平荆吴。

欲藏百万缣，万里购头颅。

可用一赤组，坐使缚单于。

奇策秘九地，白日忽。


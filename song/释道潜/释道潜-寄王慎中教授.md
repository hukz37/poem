# 寄王慎中教授

**作者**: 释道潜

## 诗词内容

高人屏迹匡庐山，不入州府今几年。

煮葵烹藿日一饭，目光炯炯明星悬。

行修道富神所怜，绛帐弟子如云烟。

忆昨秋风宿曾𪩘，杖藜扣户君未眠。

阶松影月不到席，耿耿唯有青灯然。

高谈一倾百虑洗，似拂蒿艾披兰荃。

清诗落笔有余地，顷刻百纸珠玑联。

锦囊别后有新句，勿惜东使聊相传。


# 吏隠堂为郑参议题

**作者**: 张祈

## 诗词内容

平时谷口驰声名，只今朝市心如水。

司马政成方外趣，官事莫能相料理。

公堂卜筑在人境，锺阜孱颜是吾里。

瑶林琼树风尘外，白雪阳春谈笑里。

花间有酒可逃禅，客至忘吾还隠几。

便应诏登金马门，乐此徜徉聊复尔。

君王神圣相伊周，虎豹空山不可留。

招我白云二三子，弹冠径出从公游。


# 孙曼叔待制安抚至陕西先以诗寄

**作者**: 强至

## 诗词内容

不同四客老商山，朝出东宫暮近班。

鹏翼岂容时暂息，龙鳞祇自岁余攀。

身犹侍从先康济，心与生灵共歉艰。

郡国尚闻愆雨泽，朝廷西顾动天颜。

凌虚禁阁违登降，触热轺车事往还。

赤地相望千里外，清风一洒百尘间。

谁知奉使今持节，比见从戎昨过关。

漫学弹冠贡公喜，鬓毛萧飒欲投闲。


# 与盛毅同赋暮角行

**作者**: 强至

## 诗词内容

城头滚滚寒烟起，城里无人冷如水。

一声暮角聒地来，声中宛转含余哀。

逡巡流入单于调，耳边似近单于台。

坐客未终听，对面泪双迸。

那复将军绝塞眠，朔风吹落玉帐边。

狼烟未尽不待晓，恨不立起铭燕然。

何人始制角中曲，幽怨到今传不足。

吁嗟画角终无情，百年日月销此声。


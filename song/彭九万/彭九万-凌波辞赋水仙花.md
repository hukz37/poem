# 凌波辞赋水仙花

**作者**: 彭九万

## 诗词内容

岁芳兮婉冉悲，江空兮兰枻归。

人婵媛兮胡来迟，憺风魂兮佩谁思。

素衣兮俨黄里，玉襦兮蒙翠被。

明波渟渟兮渺愁予，含香怀春兮中心苦。

昔遗褋兮今契阔，伫佳期兮窅修绝。

幻尘缘兮謇中忧，时既晏兮不可留。

泛云𫐌兮水裔，𫄙予瑟兮难理。

人奚归兮路苍茫，湘有皋兮春绿起。


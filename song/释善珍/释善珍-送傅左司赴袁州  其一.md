# 送傅左司赴袁州  其一

**作者**: 释善珍

## 诗词内容

长安貂蝉贱如土，故家文献余一缕。

平生粗疏不媚妩，直语岂知犯张禹。

腰间金印丈二组，我自弃置君自取。

儿时翰墨跨诸父，投老为郎方齿叙。

天关耽耽守九虎，一节临遣复不与。

介堂卜筑开宿莽，谁知公意颇有主。

眼明沙鸥喜欲舞，便请衣冠挂神武。

圣朝留戣非为愈，勿薄淮阳宜叱驭。


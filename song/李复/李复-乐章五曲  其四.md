# 乐章五曲  其四

**作者**: 李复

## 诗词内容

刻花圆楹青玉趺，高堂{车献}{车献}云锦舒。

两阶纳陛先登巫，近前神喜巫歌呼。

扬桴兮拊鼓，金鸣兮竹语。

长丝哀怨雁移步，堂上声歌堂下舞。

工祝濯柳洒庭户，神君功多人有主。

风清气微散时雨，上无螟蛉下无鼠。

川满秔兮陆满黍，少妇窗间弄机杼。

乡人相劝醉场圃，敬拜神君芘吾土。


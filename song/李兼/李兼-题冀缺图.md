# 题冀缺图

**作者**: 李兼

## 诗词内容

耕夫自立苗且耘，𫗵妇相敬礼如宾。

画工貌出态闲暇，不是如今愚野人。

古之农者盖如此，馌彼公田同妇子。

山林自信有真乐，隠逸传中无姓字。

吾不能走马章台街，画眉狼籍贻讥谐。

又不能卖酒临邛市，奔妻万古不灭耻。

遗风后世岂无存，半在东阡烟雨村。

不见杵臼梁家妇，犹能亲举案前餐。


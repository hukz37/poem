# 甲辰闰月初伏快雨凉风昼眠初觉庭前小栏花木各有意气效柏梁体

**作者**: 蔡襄

## 诗词内容

闰夏天地热焰烘，崇朝快雨随清风。

昼轩梦觉开前栊，画栏花草意气雄。

侧枕遥问数异同，如子微物烦化工。

盍各言尔之所从，繁葩富艳生朱红。

枯条大蕊千万重，修干点缀赤日中。

蠲去忧忿谁与功，采摘烹煮袪烦胸。

秋霜钜实垂如瓮，横柯远引交加丛。

叶抽绿剑端黄茸，直立开拂泉贷通。

垒遶翠羽翻虬龙，误入畦町非余公。

助涤渴肺思菲躬，物物自名词不穷。

愿当我意乃汝容，负汝不饮惭衰翁。


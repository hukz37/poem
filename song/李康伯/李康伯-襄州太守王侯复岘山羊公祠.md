# 襄州太守王侯复岘山羊公祠

**作者**: 李康伯

## 诗词内容

贤哉西晋钜平侯，刻碑立祠在荆州。

州民万家见之者，揜面汍澜双泪下。

逮今绵历几百祀，岘首巍然临汉水。

碑𨱂祠废榛莽中，萧萧只有悲风起。

内阁深沈侍从臣，赤帷皂盖来行春。

殷勤拂碑复祠貌，一朝旧迹重如新。

山光葱蒨水清冽，天长地久无时别。

古人今人空茫茫，惟是功名不能灭。


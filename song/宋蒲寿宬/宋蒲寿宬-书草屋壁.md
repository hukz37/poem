# 书草屋壁

**作者**: 宋蒲寿宬

## 诗词内容

天地无终穷，万物乃刍狗。

勿夸杏为梁，何如瓮作牖。

昔闻巢氏民，仁义亦奚有。

蠢蠢不识知，居居自醇厚。

今来丰屋士，文法困绳纽。

力竞蝜蝂虫，计生养狙叟。

谁家甲第巍入云，何人鹑衣不掩肘。

岂知鬼瞰因高明，安得春阳到穷蔀。

蜗庐能几何，蛮触胜亦负。

忆我柴桑翁，荒宅十余亩。

草屋八九间，柴门五株柳。

野水滋粳{米余}春畦，足葱韭永日。

为琴书停云，念亲友仪秦。

枉饶舌施龙，漫多口白衣。

苍狗安可知，不夷不惠自可否。


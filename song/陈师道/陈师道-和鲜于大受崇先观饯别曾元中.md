# 和鲜于大受崇先观饯别曾元中

**作者**: 陈师道

## 诗词内容

此别未为远，两都东西州。

情亲有乖隔，江湖成阻修。

脱尘度翠密，徐行当寻幽。

各有惜别怀，共此一日留。

意合岂待约，酒尽不更求。

阙词固未可，忍手亦何犹。

坐有黄冠师，未解逍遥游。

兴来我与共，醉罢君当休。

僧房火可亲，此乐行且谋。

万事自纠纷，高怀元一丘。


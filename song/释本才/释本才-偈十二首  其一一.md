# 偈十二首  其一一

**作者**: 释本才

## 诗词内容

袖里暂闲医国手，岸巾来访卧云人。

相逢一笑千峰顶，高下森罗百亿身。

相逢一笑，万壑风清。

大冶精金，应无变色。

黄檗昔遇裴相国，当头一札，冷暖自知。

睦州久契陈尚书，剖露肝肠，清虚廓落。

正当今日，宾主互换。

觌体唱酬，似空藏空，如镜照镜。

芥子拈来敲石窟，须知渠是个中人。


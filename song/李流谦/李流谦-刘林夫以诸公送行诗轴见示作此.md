# 刘林夫以诸公送行诗轴见示作此

**作者**: 李流谦

## 诗词内容

我思在何许，却立望高丘。

手持金错刀，美人不可求。

此意恐蹉跎，怅然生百忧。

嘉鱼乐循渚，泼泼不受钩。

燥湿各天性，万生难其俦。

乔木怀故家，日星藻皇猷。

吾欲征文献，庶以充淹留。

鼓钟侑大烹，其乐有此不。

江黄预坛坫，斋明盛阳秋。

义合在一朝，如新嗤白头。


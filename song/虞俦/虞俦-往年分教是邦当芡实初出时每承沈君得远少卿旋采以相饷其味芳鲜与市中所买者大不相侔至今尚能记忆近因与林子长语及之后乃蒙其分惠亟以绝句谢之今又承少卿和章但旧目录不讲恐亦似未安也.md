# 往年分教是邦当芡实初出时每承沈君得远少卿旋采以相饷其味芳鲜与市中所买者大不相侔至今尚能记忆近因与林子长语及之后乃蒙其分惠亟以绝句谢之今又承少卿和章但旧目录不讲恐亦似未安也

**作者**: 虞俦

## 诗词内容

溪毛秋后亟登盘，山色朝来并可餐。

但得长为南荡客，何须索米向长安。


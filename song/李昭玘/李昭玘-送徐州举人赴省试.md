# 送徐州举人赴省试

**作者**: 李昭玘

## 诗词内容

淮夷之珠照夜明，泗滨之石声泠泠。

昔时大禹致方物，神光玉色罗广庭。

比年入献多豪英，褒雄妙思相凭陵。

飘飘束书去观国，瘦马踏雪须垂永。

长廊白昼天宇清，落笔冉冉风云生。

千官拱笏赭袍近，碧沟新柳黄鹂鸣。

金挝虎士传姓名，鱼龙卷尾随雷声。

州人洗眼望归期，会约春风载酒迎。


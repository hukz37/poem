# 正月三日胡季亨及伯信仲威叔贤昆仲欧阳宅之李达可同自永和来雨中小集叠岫阁用金鼎玉舟劝酒下视梅林戏举说命五说戏祝六君蒙次前韵赋佳篇各征旧事各以一篇为谢 答欧阳宅之

**作者**: 周必大

## 诗词内容

安流咫尺异逾淮，有兴何妨叠櫂来。

茗椀茅柴殊易耳，萍虀豆粥岂难哉。

谈锋不怕通宵直，燕席宁辞逐日开。

况是上元佳节近，华灯万点看莲孩。


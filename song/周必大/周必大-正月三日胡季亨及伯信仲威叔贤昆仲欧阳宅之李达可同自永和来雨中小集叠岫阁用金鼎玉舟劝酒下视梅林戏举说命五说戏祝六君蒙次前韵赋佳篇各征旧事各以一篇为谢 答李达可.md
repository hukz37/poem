# 正月三日胡季亨及伯信仲威叔贤昆仲欧阳宅之李达可同自永和来雨中小集叠岫阁用金鼎玉舟劝酒下视梅林戏举说命五说戏祝六君蒙次前韵赋佳篇各征旧事各以一篇为谢 答李达可

**作者**: 周必大

## 诗词内容

浊泾不必羡清淮，社燕宾鸿任去来。

老子何曾凭日者，后生正合竞时哉。

圆规枉把方心凿，尘世常令笑口开。

八十老翁行未得，不如能说小儿孩。


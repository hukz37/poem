# 送葛谦问运干

**作者**: 周必大

## 诗词内容

少年扶犁事西畴，老陪英游帝王州。

才高韵胜各有得，志合情亲君更优。

离筵忽席洛定鼎，戍期云异齐葵丘。

君行共叹空冀北，我衰谩作周南留。

欲持菊觞止君饮，单车已戒难停辀。

欲挽长条赠君别，金城柳落空悲秋。

悲秋惜别置勿道，资望久合登瀛洲。

仙凡一隔在何许，指点蓬莱云气浮。


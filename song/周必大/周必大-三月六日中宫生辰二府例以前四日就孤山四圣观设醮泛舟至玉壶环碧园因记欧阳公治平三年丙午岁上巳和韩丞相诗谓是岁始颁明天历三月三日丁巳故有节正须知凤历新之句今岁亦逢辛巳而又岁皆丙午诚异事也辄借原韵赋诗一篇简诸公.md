# 三月六日中宫生辰二府例以前四日就孤山四圣观设醮泛舟至玉壶环碧园因记欧阳公治平三年丙午岁上巳和韩丞相诗谓是岁始颁明天历三月三日丁巳故有节正须知凤历新之句今岁亦逢辛巳而又岁皆丙午诚异事也辄借原韵赋诗一篇简诸公

**作者**: 周必大

## 诗词内容

东华正踏软红尘，却趁西湖祓禊辰。

历似明天时令正，春逢闰岁物华新。

流连花柳输豪侠，判断湖山愧隠沦。

尚拟鸣銮一游豫，还陪英衮奉严宸。


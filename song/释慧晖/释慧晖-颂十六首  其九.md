# 颂十六首  其九

**作者**: 释慧晖

## 诗词内容

不传之传句，先贤也不传。

佛祖未出兴，早是有付传。

不妙之妙句，古圣也难宣。

黄头碧眼老，如何及言宣。

不真之真句，人天未生前。

若以言道趣，只徒在目前。

不传妙真句，三世不变迁。

毕竟道人眼，万岁绝易迁。

寥寥而本传不传之传，明明而今妙不妙妙，玄密密而深到不真真玄。

毕竟道人眼，亿劫不异迁。


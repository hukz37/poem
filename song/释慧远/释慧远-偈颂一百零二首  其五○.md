# 偈颂一百零二首  其五○

**作者**: 释慧远

## 诗词内容

大哉释迦文，生下便作怪。

南北东西行，点胸也忒杀。

弃舍轮王位，反受父母拜。

六载向雪山，精进修浄戒。

明星才出现，证道果能快。

分别说三乘，惹得一身债。

最后向灵山，拈花索买卖。

十万众人前，就中无一介。

独有迦叶波，和赃与捉败。

二千年前且放过，直至而今被佗坏。

坏不坏，主元在。

主既在，休厮赖。


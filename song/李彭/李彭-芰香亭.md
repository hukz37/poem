# 芰香亭

**作者**: 李彭

## 诗词内容

束髪事明主，遇合诚独难。

譬彼佩犊翁，穮蓘功贵完。

明府真权奇，汗沟沫流丹。

雅意独当御，未享苜蓿盘。

诏许上紫殿，占对随孔鸾。

底事寝不报，鼓船下风湍。

顾兹未逢年，于我颇复安。

治道贵清净，稚耋家相欢。

桁杨生木鸡，榛芜薙西园。

方塘毎制芰，泽畔思纫兰。

灵修方布席，下诏应赐环。

勿堕逐臣泪，去蹑青云端。


# 雪晚望怀子充宗弟

**作者**: 李彭

## 诗词内容

归云度山椒，木末留夕照。

聮翩衔尾鸦，不复明楚调。

安知牛尻没，便出丰年笑。

南阮有伟人，领略造意表。

端忧突不烟，岑寂有余妙。

简远到安丰，迈往同逸少。

颇教弟子员，铅椠发清奥。

谁可相推毂，仅自免镌谯。

阅月不传音，柴门迹如扫。

藜床还睡债，瘿杯敦夙好。

为君短长吟，扶笻送飞鸟。


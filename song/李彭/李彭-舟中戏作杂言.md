# 舟中戏作杂言

**作者**: 李彭

## 诗词内容

昨日观画䇲，李成山水真难忘。

寒林远近烟暗澹，绝壑稠叠云微茫。

忽看清溪下野艇，惊残鸥鸟不成行。

我尝指此语座客，安得仙骨来中央。

此事数日尔，忽落图上鸣渔榔。

山重水复滩濑急，雅飞不过吴天长。

嗟予老矣两鬓苍，放浪自得宜深藏。

烦于画䇲试检校，恐我割取附益欧峰旁。


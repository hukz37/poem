# 听了公孙弹琴

**作者**: 李彭

## 诗词内容

商飚吹菰蒲，船官双停桨。

中有陈太丘，堂堂道弥广。

容我拜床下，凛然增妙想。

碧洞名家儿，侍立资开爽。

取琴为我弹，襟怀自恢朗。

兰芽弄徽弦，岩谷发佳响。

迺翁琮璧姿，风气日豪上。

一言犯台鼎，放逐金波涨。

郎君翠眉低，沉忧杂悲壮。

沧海连三山，攫醳共消长。

生雏有如此，十年违色养。

推手且罢休，夕岚横莽苍。


# 陪赵传道都护饮拟岘台诗

**作者**: 李彭

## 诗词内容

平生羊荆州，雅意垂不朽。

登临发浩叹，望秋怯蒲柳。

谁知如湛者，自可弊宇宙。

邹郎不领略，甘言发谀口。

奈何千载余，卜筑拟岘首。

我来胜气生，排霄峙山斗。

何暇知许事，谿山揽明秀。

都护贤王孙，为具扫愁帚。

晴岚变晚霭，霞绮粲高牖。

如开摩诘画，妙处落杯酒。

长啸徙倚余，孤鸿没南岫。


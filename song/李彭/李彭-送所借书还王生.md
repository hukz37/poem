# 送所借书还王生

**作者**: 李彭

## 诗词内容

邺侯家藏三万轴，牙签新若手未触。

此翁眼如九秋鹰，一过成诵不再读。

愧非玄晏独峥嵘，复愧王郎著论衡。

案头萤干太苦相，久假不归何痴生。

开州公子好奇古，胸中宝笈森四库。

安用邺候插架书，向来借我纸上语。

频年多病百不如，凖拟传书学截蒲。

还君一鸱细故尔，莫厌时时开锁鱼。


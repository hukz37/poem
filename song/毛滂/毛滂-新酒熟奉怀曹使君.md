# 新酒熟奉怀曹使君

**作者**: 毛滂

## 诗词内容

水沙卧瓮青𦈌羃，浮蛆欲上真珠泣。

蒙漫昆山清露零，洗下云腴和玉汁。

小槽决决秋泉语，老盆艶艶春光湿。

不妨力饮荐寒英，只忧秋老金肤涩。

先生何翅七不堪，袍𫖇裹缚肩骭急。

醉乡礼法稍寛闲，倒著接{罒离}犹许入。

南楼老子冰雪肠，咳唾珠玑纷可拾。

未许王郎见短歌，已容赵壹唯长揖。

迩来铃斋作禅观，锦瑟间多山玉立。

欲留一斗向吴兴，何日南楼和月吸。


# 和东坡先生梅花三首  其三

**作者**: 晁补之

## 诗词内容

梅花落尽上饶村，肠断子规啼月魂。

慰人独有白玉蕊，不到窗前只醉昏。

坐罏环瓮不举首，浮花浪蕊空满园。

海山有客心似水，挥麈自散炎洲温。

松风亭下亦如梦，不见枝雪流初暾。

孙登一弦百韵足，有山便足同苏门。

似闻对客但长啸，独谓此花终日言。

一篇尚可三致志，听人酌去如衢樽。


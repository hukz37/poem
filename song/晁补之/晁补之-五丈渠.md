# 五丈渠

**作者**: 晁补之

## 诗词内容

五丈渠，河水啮堤三里余。

悬流下喷水渤潏，讹言相惊有怪物。

泺东渔子浮两舠，清晨径流双鬣摇。

惊人跳起横触岛，大鲟十尺长夭矫。

杀之信宿不敢言，并村稍稍闻者諠。

伐鳞封肉担揭去，两日一村猫犬饫。

夜来水泛州西原，青青百顷白波翻。

里巫推变咎渔子，豫且贼神实为此。

此邦一年不穀食，卖鱼取钱当常职。

闻道相家口，津人无敢凭。

大鱼死，小鱼灵。


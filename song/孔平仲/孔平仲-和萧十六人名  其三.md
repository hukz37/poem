# 和萧十六人名  其三

**作者**: 孔平仲

## 诗词内容

赣阳峤北气郁滞，晨兴何晏惟昏睡。

江左雄豪每自奇，学孟希韩非不至。

奈何进取位尚卑，上官仪检多轻视。

金朱浮华奚足恋，策马周游穷海涘。

从兹岩谷永遁逃，请师丹灶捐尘事。

庐山简寂寻旧隠，雪窦参禅入初地。

谁能荣谢混流俗，居常衮衮随升坠。

铺张翰墨作小诗，聊陈平昔烟霞志。


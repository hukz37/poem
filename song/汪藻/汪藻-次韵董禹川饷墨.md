# 次韵董禹川饷墨

**作者**: 汪藻

## 诗词内容

徂徕老松蔽百牛，输膏败乳来中州。

何人夜半𢭏寒碧，用心独与神明俦。

范成秋天翔紫鳯，裁作古虚悬苍球。

匹夫被褐知者少，江都老相千金收。

养之怀袖作叹息，平生长物胡为留。

分张好事亦及我，摩挲未语心先谋。

明光起草正须子，一挥坐遣千人休。

嗟予老矣安用此，谁能细字书蝇头。


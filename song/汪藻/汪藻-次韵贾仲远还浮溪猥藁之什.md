# 次韵贾仲远还浮溪猥藁之什

**作者**: 汪藻

## 诗词内容

我家浮溪溪水头，一褐一裘聊玩世。

谁教去踏晓鼓朝，也学儿童攻偶俪。

忆身曾是掖垣客，岁晚犹期乐天似。

两年漂泊万里余，老矣始于鱼得计。

欣逢贾傅古湘口，城郭虽非人物是。

连台拗倒时一醉，醉后还为五禽戏。

殷勤为我出新诗，金石因声泉涌思。

年来处处饱葵苋，染鼎忽惊尝异味。

荷花开已三四红，有酒无过行乐耳。

与公同嚼三百杯，莫负便便五经笥。


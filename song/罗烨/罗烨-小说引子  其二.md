# 小说引子  其二

**作者**: 罗烨

## 诗词内容

传自鸿荒判古初，羲农黄帝立规模。

无为少昊更颛帝，相授高辛唐及虞。

位禅夏商周列国，权归秦汉楚相诛。

两京中乱生王莽，三国争雄魏蜀吴。

西晋洛阳终四世，再兴建邺复其都。

宋齐梁魏分南北，陈灭周亡隋易孤。

唐世末年称五代，宋承周禅握乾符。

子孙神圣膺天命，万载升平复版图。


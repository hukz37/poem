# 送空上人归育王

**作者**: 王质

## 诗词内容

生涯挑上古藤梢，归心飞渡鄞江潮。

长安贵人足官府，不似育王山色高。

山前山后松风岑，一衲无尘双𫏋轻。

月寒濯足半溪玉，日浄穿林两袖云。

吾生浪走逾千里，天涯踏破青鞋底。

谁令插脚堕红尘，只恐愈深收不起。

千载此山端有期，翩翩清梦随君飞。

他年拄杖叩泉石，莫认此翁作生客。


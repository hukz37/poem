# 和宪使张郎中

**作者**: 程公许

## 诗词内容

四海一奇男，象贤真柬之。

绣斧外执法，滞淹犹在斯。

冰壑栋梁具，凤梭云锦机。

粉省趋含香，玺书啬封泥。

生平方寸丹，云端双阙齐。

小试川楫手，晒网芦中矶。

以道拯世溺，先事防𦈡袽。

三江昔怒号，一席今沦漪。

平波浄縠浪，祥风浃瑶池。

八极汇涛澜，四顾蛟涎危。

孰能戒维楫，重与歌平夷。


# 寿曹大博以东宪台治新筑亭馆扁榜寄意 鶑花世界

**作者**: 程公许

## 诗词内容

涪江驶清浏，四山玉连环。

中有一掌平，万井浮晴烟。

鶑花随世界，妙语发天悭。

公来抉其秘，作堂娱燕闲。

袭芳皆俗好，伐木友士贤。

念昔白波汹，止沸谈笑间。

熙熙春台乐，谁知有今年。

初度沸欢谣，愿公眉寿延。

移此世界春，浩荡弥八埏。


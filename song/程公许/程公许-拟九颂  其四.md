# 拟九颂  其四

**作者**: 程公许

## 诗词内容

水平湖兮溶溶，雁鸣秋兮雝雝。

气相求兮声相应，渺万里兮葭葺丛。

晴云淡兮天宇清，行不乱兮字纵横。

伊美人兮心和平，韵埙箎兮锦绣文。

湖光澹兮酒温卮，鉴湖影兮烛须眉。

纵百坡兮何聚散，如此水兮涅不缁。

彼弋人兮奚慕，何南北兮定处。

袅袅兮秋风，潇潇兮夜雨。

飞鸣兮向阳，何心兮稻粱。

望层空兮接羽，友鸿鹄兮高翔。


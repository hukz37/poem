# 屏居北郊自秋涉冬绝省人事触绪有感托之讽吟书云前一日缉成八章寓兴抒情非以言诗也  其一

**作者**: 程公许

## 诗词内容

气运有盈虚，品物迭滋耗。

人生于两间，谁能长不老。

胡为玩鲜荣，而独恨枯槁。

婉娈儿女态，爱惜容色好。

志士竞修名，览镜慨华皓。

所念固有殊，达观同一笑。

本来真妙明，何有少壮老。

兹理非言传，惟心自深造。


# 与郭令步至城下见田间稻秧已可插慨然有感示郭令

**作者**: 朱翌

## 诗词内容

端居倦来往，春去谁与娱。

眷眷斗升米，翛翛东南都。

薄暮喜穿屐，同游又吾徒。

念昔始经此，污邪祝满车。

及今几何日，立苗还欲疏。

怀新舞翠剡，生意蔚以舒。

吾生将安之，土偶之与俱。

清夜梦乡曲，未觉田园芜。

他时招子归，把锄春雨余。


# 次韵仁近讶约予不至

**作者**: 方回

## 诗词内容

风尘矫虔称寡孤，疲甿暴骨纷痕瘏。

骤得如愿宫亭湖，鬼妾色悲充尔娱。

老夫旅庖悭薪蔬，爨仆揶揄朝连晡。

畴昔过君观异书，谇语谓为饥所驱。

前二千石出无馿，徒步亦无傍人扶。

忽往倏还元不拘，休官解缚身自如。

有酒可再折简呼，索诗即恐技如鼯。

归与归与巾柴车，不用祖席歌骊驹。

青山白云落吾手，春天梦断章台柳。


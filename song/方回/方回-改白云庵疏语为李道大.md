# 改白云庵疏语为李道大

**作者**: 方回

## 诗词内容

昔有隠君子，中年洛阳居。

击壤歌太平，洛人为结庐。

名曰安乐窝，花间行小车。

昔有贤宰相，退休寓洛都。

心乎爱此老，卜邻同里闾。

买园广其宅，至今传画图。

贤宰富彦国，隠君邵尧夫。

走也非隠君，贤宰今不无。

草草白云庵，隙地日自锄。

欲筑三两亭，冠盖延朋徒。

劝君可绿蚁，揣己无青蚨。

解剑肯指廪，芳名宜大书。


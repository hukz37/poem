# 夜起有感

**作者**: 方回

## 诗词内容

古人所愿为，莫若言事官。

前后五百辈，风节何索然。

士所甚荣者，草诏登金銮。

缪妄或预选，文章何足传。

又如相人国，操秉中书权。

奸邪杂庸懦，覆𫗧鼎实颠。

代天分百工，设此三要职。

我虽幸登名，三不践其一。

尝叨台谏命，大臣阴见柅。

击搏非所能，甘受一麾斥。

于时已溃乱，竟不保宗祏。

论罪诛枯{骨比}，孰可付史笔。

星河夜西流，看天徒叹息。


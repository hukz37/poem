# 夜发长山{谷龙}

**作者**: 方回

## 诗词内容

水面浮暗山，沙头耿微火。

好奇引吭窥，畏寒缩颈坐。

首取帛为袱，体用衾自裹。

篙师喜风定，半夜起劲柁。

平生江海耳，最与橹声可。

诗从是中来，孰谓此计左。

起视何茫茫，未觉万有伙。

浩然天地间，身世寄一舸。

恭惟百炼心，用世亦云颇。

早乖晚弥误，迟暮困旅琐。

饕婪忌洁清，软媚恶刚□。

残生信已矣，古来岂独我。


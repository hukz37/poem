# 山中之乐三章送徐明叟胡直内苏德翁归严濑并寄夏自然  其三

**作者**: 方回

## 诗词内容

山中之乐兮乐可忘老，匪盐匪酪兮养梨枣。

曾高云仍兮动阅数世，手树成栋兮鬓犹未槁。

一屈肘兮代谢，一寤寐兮谏夷歌皓。

耿客星犹在天兮，鄗坛洛庙余烟草。

将相岂不鼎贵兮，曾腰领其未保。

子独有此山中兮，作室已考。

去不我顾兮，我将焉讨。


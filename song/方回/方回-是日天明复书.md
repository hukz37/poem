# 是日天明复书

**作者**: 方回

## 诗词内容

一夕不饮酒，至晓不能眠。

无疮体自痒，若有虫啮然。

黠鼠肆侮慢，鸣鬬窥余𫗴。

书灯稍已暗，一萤窗隙穿。

我兴视星斗，行行空庭间。

□树寂无风，斜月□缺环。

寓此百余日，寒迫暑已还。

门有索逋客，无日不烦□。

□是穷骨健，兼亦苦节坚。

比所读何书，高堂十七篇。

最□□服传，纂抄续残编。

此物付儿子，将来汝谨旃。

傥我寿七十，不过十二年。

人岂有不死，但有传不传。


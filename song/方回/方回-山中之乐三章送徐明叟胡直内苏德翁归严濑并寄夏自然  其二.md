# 山中之乐三章送徐明叟胡直内苏德翁归严濑并寄夏自然  其二

**作者**: 方回

## 诗词内容

山中之乐兮乐可忘忧，草木春青兮黄为秋。

云出云还兮人世晴雨，寒拾槲叶兮以襦以裘。

顾独影兮无愧意，行小倦兮荫樾以休。

天四壁以为家兮，户无可闭其奚偷。

何两角之有国兮，战尘红而血流。

谁独有此山中兮，我将焉求。

送子于行兮，聊赓我讴。


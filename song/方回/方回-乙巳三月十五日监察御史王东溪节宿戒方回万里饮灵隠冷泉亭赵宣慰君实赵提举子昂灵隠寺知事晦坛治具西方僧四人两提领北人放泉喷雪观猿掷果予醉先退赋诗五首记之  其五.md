# 乙巳三月十五日监察御史王东溪节宿戒方回万里饮灵隠冷泉亭赵宣慰君实赵提举子昂灵隠寺知事晦坛治具西方僧四人两提领北人放泉喷雪观猿掷果予醉先退赋诗五首记之  其五

**作者**: 方回

## 诗词内容

三月晴过半月春，真成好景与良辰。

簪花骑马多游女，掷果呼猿不畏人。

湖山行乐有心赏，天地太平无战尘。

两纪逃名作闲客，乐哉七十九年身。


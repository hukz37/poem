# 送张无梦归天台

**作者**: 陈尧叟

## 诗词内容

山人之所隠，临海赤城闲。

天台峰峨峨，剡水声潺潺。

绝顶一室非尘寰，忘形终日同云闲。

仙𫐌每戾止，人迹绝跻攀。

沆瀣挹朝味，冰雪留童颜。

手持百首还元诗，诗成自谓人不知。

世人得之蹈，希夷自此游。

朝市皆争识形仪，承祯以道遇明主。

子训卖药归会稽，张君今能尽继之。

冥冥孤鸿东南飞，邈然不负烟霞期。


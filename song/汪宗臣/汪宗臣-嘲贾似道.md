# 嘲贾似道

**作者**: 汪宗臣

## 诗词内容

贾秋壑，魏公爵，台州鬼，扬州鹤。

气盈色骄逞才略，欺天罔人无愧怍。

帷幄不能筹，金汤弗能作。

费尽世间铁，铸此一大错。

关子形模贾字同，生儿德祐纪元中。

甚惭婴杵心莽卓，十可斩书真谔谔。

锣声三下东江头，铁鞭一挥南海角。

假贾伪魏至于斯，呜呼似道道奚若。

宋亡感激忠义多，遗臭如君枭獍恶。


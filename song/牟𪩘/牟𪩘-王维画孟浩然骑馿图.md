# 王维画孟浩然骑馿图

**作者**: 牟𪩘

## 诗词内容

穷浩然，老摩诘，平生交情两莫逆。

也曾携去宿禁中，堪笑诗人命奇薄。

只应寂莫归旧庐，此翁殷勤殊未足。

作诗借问襄阳老，诗中犹苦忆孟六。

悠悠江汉经几秋，一夕神交如在目。

分明写出骑馿图，丰度散朗貌清淑。

更有个倜一片心，不是相知那得貌。

行行复行向何许，酸风吹馿耳卓朔。

向来十上困旅尘，馿饥拒地愁向洛。

不如乘舆且田园，万山亭前大堤曲。

𫚣鱼正肥甘蔗美，鸡黍可具杨梅熟。

一樽相与寿先生，醉归勿遣馿失脚。


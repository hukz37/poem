# 高贤孺厚斋使君之令子自番来霅访明亲旧此意甚古岁辛亥余识厚斋金陵通守之舍堂陪朔斋刘公饮海棠花下俯仰四十五年追念凄然

**作者**: 牟𪩘

## 诗词内容

厚德流光报必丰，当年齿穉已奇童。

兰芽秀擢孤根内，华表惊呼一梦中。

肯向陈人论世好，绝知新句有家风。

海棠花下看锺蒋，说着令人念此翁。


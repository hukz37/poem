# 黄彦周求秀亭诗云其地山水合六秀法故以名亭

**作者**: 程洵

## 诗词内容

少年锐意功名会，李广数奇终鹢退。

晚从林下得幽栖，绿浄翠微动赏对。

危亭萧洒八九椽，千岩万壑相回环。

人言山秀水亦秀，偶然得此宁非天。

身世区区如逆旅，人生要有归全处。

天星地卦且置之，阴德从来不知数。

会当置酒傍清樾，一语寿君君笑发。

且住人闲五百年，衔杯乐圣山水闲。


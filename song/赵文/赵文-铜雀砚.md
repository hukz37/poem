# 铜雀砚

**作者**: 赵文

## 诗词内容

老瞒智计笼天下，歌舞未终铜雀夜。

可怜用破一生心，不及当时台上瓦。

屑金作瓦费精神，那知身后旋成尘。

流传千百仅一二，付与所不知何人。

快阁仙人谀墓得，品题更费东坡墨。

研磨辛苦政未休，怜尔何年返真宅。

摩挲岁月白发生，建安七子俱雕零。

安得春醪三万斛，醉来快写短歌行。


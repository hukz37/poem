# 行雪

**作者**: 赵文

## 诗词内容

夜寒枕席跳霰珠，夜深我睡霰亦无。

未晨仆起索炊火，怪见满地琼瑶铺。

我行至此不得止，但倚红酒为先驱。

路逢十店九闭户，苦寒正自无薪刍。

终然着地即化去，造物何用劳工夫。

前山欲融未融处，玉龙浮动青珊瑚。

藤梢竹刺时点缀，寒食野花栖路隅。

小车行雪真有益，平生看画无此笔。


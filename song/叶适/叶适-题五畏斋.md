# 题五畏斋

**作者**: 叶适

## 诗词内容

曹滕亦据南面权，坐衙吏贴群趋先。

敢云威福自我出，下有赤子高苍天。

圣人迭兴建皇极，付祝长官尤恻恻。

前碑特立示铭诚，后榜七条垂训释。

冰清王令来调琴，四事未畏先畏心。

常将方寸勤管摄，不与外物相亏侵。

情防骄粗意防满，万事须还畏为本。

君不见匹夫胆大气如山，风浪只在须臾间。


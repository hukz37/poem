# 张氏东园送王恭父得殿字

**作者**: 叶适

## 诗词内容

燕鸿不相须，进趣自求便。

余来君其馆，乃复当我饯。

一春三月雨，亭树郁雾淀。

絮重厄飞杨，花蔫堆紫茜。

纵有百壶清，何能一笑遣。

为郎昔同甲，四海初会面。

凛然抱英特，霜宇抟温霰。

雄辞推落笔，一语不可选。

重来更纯粹，玉琢金就炼。

汉家阐道术，四达诏群彦。

谈经石渠观，会议白虎殿。

通方要归宿，立异岂夸衒。

子行若微罪，天意委深眷。

以其今固辞，可信非始恋。

楚热宜绉𫄨，峡涨难短牵。

回舟泊书林，及此未掩卷。


# 奉赋德修西充大夫成都新园咏归堂二首  其二

**作者**: 叶适

## 诗词内容

我生海旁州，古言江来铺。

力浮万顷尽，坐识一溜初。

之子酌彼源，绀洁玉斗{奭斗}。

雅韵舒烦忧，逸驾陵趦趄。

咏归有何意，岂亦歌风乎。

湛湛游无梁，滔滔济无桴。

纵横洄伏中，暮齿将焉需。

三间始开辟，十亩终耘锄。

东西两庄舍，兄弟相譍呼。

缅哉趋前规，更作却后图。

顾思曲肱乐，一身匪求余。

我独无家归，羡子镌自迂。


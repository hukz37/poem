# 寄题锺秀才咏归堂

**作者**: 叶适

## 诗词内容

锺君文武随所求，马上檄草兼词头。

五兵铸就杀气动，却写三赋祥光流。

左逾阴山右绝漠，汉地自厌胡沙恶。

圣门历历宫墙深，风乎不知咏归乐。

作常虽窄海浪宽，沂水何止八九吞。

当年曾点见真趣，推琴难挽由求论。

课儿读易夜参五，香烬销沉灯莽卤。

东家梦熟几时知，还有渔人叹良苦。


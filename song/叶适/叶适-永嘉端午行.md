# 永嘉端午行

**作者**: 叶适

## 诗词内容

行春桥东峙岩北，大舫移家住无隙。

立瓶叵罗银价踊，冰衫雪袴胭脂勒。

使君劝客亲付标，两朋予夺悬分毫。

起身齐看船势侧，桡安不动涛头高。

古来峥水鬭胜负，湖边常赢岂其数。

岸腾波沸相随流，回庙长歌谢神助。

只今索莫何能为，败鼓搅壕观者稀。

千年风土去不返，醉里冤雠空展转。


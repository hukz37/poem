# 窄岭

**作者**: 卢方春

## 诗词内容

危岭恶有名，窄岭险无数。

石鼻卷我车，石牙隠我步。

空冈虫九头，黑身眼四顾。

掷之声愈厉，飞前使人怖。

想当开辟时，已是樵猎路。

茅臭不成山，瀑断不成布。

丫岩升恶猿，蹄涔立饥鹭。

芦花大如钱，况乃时寒沍。

遐征误假道，抚景自作恕。

林壑非出伦，笔砚不入务。

脚怠宿未投，天低日俄暮。


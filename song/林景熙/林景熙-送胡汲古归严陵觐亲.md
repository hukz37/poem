# 送胡汲古归严陵觐亲

**作者**: 林景熙

## 诗词内容

胡君白云心，乡梦搅幽夕。

挑灯起我言，相对竟恻恻。

问君何时归，心已寄飞翼。

我归万山遥，君归一水直。

十年湖海间，耕砚苦不穑。

居然保章甫，晨省无愧色。

高堂椿树苍，萱花在堂北。

再拜捧寿卮，晴芳满瑶席。

埙箎夜床温，冠盖春巷塞。

万古天伦中，真乐非外借。

明朝浙东西，片云渺何极。


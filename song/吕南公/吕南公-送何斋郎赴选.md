# 送何斋郎赴选

**作者**: 吕南公

## 诗词内容

书堂四顾皆苍山，禽鱼树石烟云间。

纸编屡绝笔屡{髟/闻}，十载一瞬忘青纶。

谁令忽忆南薰关，尽棰打马鸣镳镮。

春风桃李纷妖娴，辞家大笑涕不潸。

由来磊落羞穷跧，下位亦足惠寡鳏。

乘田委吏不敢闲，以日自爱维孔颜。

当今俊杰登朝班，拔擢杞梓披榛菅。

君能忼慨露豹斑，岂比嘿嘿贪食孱。

果哉往矣步勿{走曼}，仕以行义贤可攀。

仆姑百中初满弯，书堂静坐尻狂癫。


# 尤物

**作者**: 陈杰

## 诗词内容

隋珠和璧碎一斧，尤物在镕堪万古。

王阳巾{构木=巾}卷握多，顾家之穴董家坞。

天生五材贵民用，饥不可糜寒不缕。

愿天一拔好爱本，与世潜消祸乱祖。

神奇淮南化为宝，谈笑萧齐价同土。

尽收地力作阴产，剩长桑麻富禾黍。

货无难得平斗量，行或不赍扣门与。

辽东献豕易厌欲，昆山抵鹊谁争所。

建德老死不往来，蛮触长辞血流杵。


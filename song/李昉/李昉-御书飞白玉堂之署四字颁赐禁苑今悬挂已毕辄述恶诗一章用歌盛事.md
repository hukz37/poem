# 御书飞白玉堂之署四字颁赐禁苑今悬挂已毕辄述恶诗一章用歌盛事

**作者**: 李昉

## 诗词内容

玉堂四字重千金，宸翰亲挥赐禁林。

地望转从今日贵，君恩无似此时深。

宴回上苑花初发，麻就中宵月未沈。

衣惹御香拖瑞锦，笔宣皇泽洒春霖。

院门不许闲人入，仙境宁教外事侵。

我直承明逾二纪，临川实动羡鱼心。


# 暑雨初晴炎风称解更逢连假甚适闲情竹轩正恣于高眠蓬阁忽贻于佳句一篇一咏虽许于唱酬载笑载言颇疏于陪接不蒙顾我深所慊怀敢次来章用伸微抱

**作者**: 李昉

## 诗词内容

一朝才退掩衡门，如此争能答圣恩。

病质尚惭纡组绶，闲心惟拟泥琴樽。

行虽策杖身无力，卧亦看书眼渐昏。

蓬阁神仙转疏我，近来曾不访西园。


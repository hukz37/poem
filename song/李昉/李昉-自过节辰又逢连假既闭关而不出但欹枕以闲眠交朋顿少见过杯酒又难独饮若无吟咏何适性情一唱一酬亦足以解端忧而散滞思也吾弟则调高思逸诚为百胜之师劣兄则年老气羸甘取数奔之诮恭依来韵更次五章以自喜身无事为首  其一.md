# 自过节辰又逢连假既闭关而不出但欹枕以闲眠交朋顿少见过杯酒又难独饮若无吟咏何适性情一唱一酬亦足以解端忧而散滞思也吾弟则调高思逸诚为百胜之师劣兄则年老气羸甘取数奔之诮恭依来韵更次五章以自喜身无事为首  其一

**作者**: 李昉

## 诗词内容

自喜身无事，闲吟适性情。

欲依芳树歇，更傍小栏行。

地僻疏还往，年高倦送迎。

临轩瞑目坐，神思当时清。


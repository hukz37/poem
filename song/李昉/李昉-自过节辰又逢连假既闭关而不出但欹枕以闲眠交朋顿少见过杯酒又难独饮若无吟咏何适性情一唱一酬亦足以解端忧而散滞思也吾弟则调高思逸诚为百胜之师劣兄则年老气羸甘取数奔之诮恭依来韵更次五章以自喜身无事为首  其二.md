# 自过节辰又逢连假既闭关而不出但欹枕以闲眠交朋顿少见过杯酒又难独饮若无吟咏何适性情一唱一酬亦足以解端忧而散滞思也吾弟则调高思逸诚为百胜之师劣兄则年老气羸甘取数奔之诮恭依来韵更次五章以自喜身无事为首  其二

**作者**: 李昉

## 诗词内容

自喜身无事，因行过寺墙。

闲题僧舍壁，静𦶟佛家香。

竹户蜘蛛挂，莎阶蟋蟀藏。

唱酬聊取乐，不觉又盈箱。


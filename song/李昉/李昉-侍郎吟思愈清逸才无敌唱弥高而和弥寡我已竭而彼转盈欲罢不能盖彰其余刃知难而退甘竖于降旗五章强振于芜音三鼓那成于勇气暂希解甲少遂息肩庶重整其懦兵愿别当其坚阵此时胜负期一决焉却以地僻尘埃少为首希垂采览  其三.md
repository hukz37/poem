# 侍郎吟思愈清逸才无敌唱弥高而和弥寡我已竭而彼转盈欲罢不能盖彰其余刃知难而退甘竖于降旗五章强振于芜音三鼓那成于勇气暂希解甲少遂息肩庶重整其懦兵愿别当其坚阵此时胜负期一决焉却以地僻尘埃少为首希垂采览  其三

**作者**: 李昉

## 诗词内容

地僻尘埃少，于身颇自安。

望山秋阁迥，占月夜庭宽。

四野霜才殒，千林叶尽干。

凌晨入朝去，拂面晓风寒。


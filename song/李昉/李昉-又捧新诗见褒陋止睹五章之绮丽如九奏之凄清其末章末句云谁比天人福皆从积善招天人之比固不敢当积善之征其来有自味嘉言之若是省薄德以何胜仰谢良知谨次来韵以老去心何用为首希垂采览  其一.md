# 又捧新诗见褒陋止睹五章之绮丽如九奏之凄清其末章末句云谁比天人福皆从积善招天人之比固不敢当积善之征其来有自味嘉言之若是省薄德以何胜仰谢良知谨次来韵以老去心何用为首希垂采览  其一

**作者**: 李昉

## 诗词内容

老去心何用，题诗满粉墙。

空庭夜待月，静室昼焚香。

策杖闲寻水，移床卧向阳。

自怜衰病者，雅称住闲坊。


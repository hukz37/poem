# 渡江

**作者**: 师严

## 诗词内容

鹿门山人沧浪客，洒泪已枯眼见骨。

风尘峥嵘万里空，不知何处营三窟。

城中性命汤火近，路穷援断无消息。

鼠窃狗偷何足忧，都将十指漫天日。

大言阔步好公卿，三百年余涵养成。

已闻郑五但搔首，复道庞涓竖子名。

平时肉食夸果决，谁信临危跋疐行。

白头面皱牙齿落，万事已矣秋风生。


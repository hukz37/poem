# 甲寅仲秋水涨独民先兄元发弟徙居招提日有登览棋酒之胜连日雨复大作水且洊至举室几于湿浸仰二公之旷达叹辎重之为累辄成鄙句以寄并呈志尹宣教表兄洎往来诸友兄一笑

**作者**: 李光

## 诗词内容

活计从来祗旋营，急难方悟此生轻。

资身但有书盈腹，润屋不将金满籯。

尘榻晓寒资酒力，空堦夜雨杂棋声。

茗瓯时赴汤休约，肯念人间雨与晴。


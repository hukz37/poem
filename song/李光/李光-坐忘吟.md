# 坐忘吟

**作者**: 李光

## 诗词内容

我闻天台坐忘仙，清虚石壁留真诠。

长生要妙止一篇，林间宴坐心超然。

壁观无异达磨禅，系念一处离葛纒。

真人秘语岂浪传，谷神玄牝常绵绵。

咽津纳息归丹田，溯流直上朝泥丸。

下灌舌底生玉泉，身轻超脱如蜕蝉。

御风骑气追偓佺，神游八极俯仰间。

度人济物功行圆，要看白日见青天。


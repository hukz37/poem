# 昨晚约逢时使君今日食后过宾燕瀹茗观莲今日雨忽作因记东坡游西湖遇雨诗云湖光潋灔晴方好山色空蒙雨亦奇之句作雨中观莲诗戏呈并示同行诸君

**作者**: 李光

## 诗词内容

城南方沼尽栽莲，得雨花开晚更妍。

自有清芬来袭袂，不须红粉笑当筵。

彤霞晕脸深还浅，碧盖跳珠碎复圆。

更拟中秋陪燕赏，月娥休妒水中仙。


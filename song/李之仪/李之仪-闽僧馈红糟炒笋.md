# 闽僧馈红糟炒笋

**作者**: 李之仪

## 诗词内容

食饱舐指老更深，饥肠南北常欹崟。

曾作闽山对岸客，海舶供看常相寻。

一路埃尘春几换，荤膻裂脑愁举桉。

淮陵巨海不多程，多情谁杀能鸣雁。

道人雅好逾千金，短茁渍味羞春林。

呼儿绩饭不知饱，未彻已到闽山阴。

孤风冷石常齿齿，不忘南音似君子。

寂寞相求义愈高，岂特今朝共邻里。


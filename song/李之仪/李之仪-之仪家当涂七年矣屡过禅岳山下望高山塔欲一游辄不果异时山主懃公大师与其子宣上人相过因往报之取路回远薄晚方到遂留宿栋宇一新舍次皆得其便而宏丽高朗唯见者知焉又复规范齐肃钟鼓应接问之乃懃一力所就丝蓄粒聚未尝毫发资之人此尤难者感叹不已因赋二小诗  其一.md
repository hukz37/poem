# 之仪家当涂七年矣屡过禅岳山下望高山塔欲一游辄不果异时山主懃公大师与其子宣上人相过因往报之取路回远薄晚方到遂留宿栋宇一新舍次皆得其便而宏丽高朗唯见者知焉又复规范齐肃钟鼓应接问之乃懃一力所就丝蓄粒聚未尝毫发资之人此尤难者感叹不已因赋二小诗  其一

**作者**: 李之仪

## 诗词内容

窣堵频经眼，伽蓝未息肩。

多情两父子，同住一云烟。

缭绕寻幽径，从容慰昔年。

本无留客意，投分且迁延。


# 胡希圣在毗陵有诗私送比过山阳复以其韵送之

**作者**: 李之仪

## 诗词内容

寒云四塞客日短，一壶脐裂洪畴中。

君家大门我父党，觅白聊复相过从。

和香索料多甲煎，幽兰几弄理孤桐。

尔来行李偶南北，齿齿不见云间峰。

登山临水不无思，独笑往往扪长松。

蓬门春晚燕语好，书幌迤逦来清风。

五府带垢一洗尽，万里古色开愁胸。

辋川何在广文死，比比孺子夸有功。

楚人仅免二日苦，却嗟白璧埋蒿蓬。

逡巡取酒叙契阔，百川赴吸惊长虹。

风流未愧正始后，沦落丘范评无锺。

君才有用岂特尔，我亦相将成老翁。

骐驎得路即千里，会看拭目天边鸿。


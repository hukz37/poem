# 乞药有感呈梅圣俞

**作者**: 欧阳修

## 诗词内容

宣州紫沙合，圆若截郫筒。

偶得今十载，走宦南北东。

持之圣俞前，乞药戒羸僮。

圣俞见之喜，遽以手磨砻。

谓此吾家物，问谁持赠公。

因嗟与君交，事事无不同。

忆昔初识面，青衫游洛中。

高标不可揖，杳若云间鸿。

不独体轻健，目明仍耳聪。

尔来三十年，多难面忧攻。

君晚得奇药，灵根𣃁离宫。

其状若狗蹄，其香比芎䓖。

爱君方食贫，面色悦以丰。

不惮乞余剂，庶几助衰衰癃。

平时一笑欢，饮酒各争雄。

向老面病出，区区论药功。

衰盛物常理，循环势无穷。

寄语少年儿，慎勿笑两翁。


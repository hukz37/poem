# 罢官后初还襄城弊居述怀十韵回寄洛中旧寮

**作者**: 欧阳修

## 诗词内容

路尽见家山，欣然望吾庐。

陋巷叩柴扉，迎候遥惊呼。

儿童戏竹马，田里邀篮舆。

春桑郁已绿，岁事催农夫。

朝日飞雉雊，东皋新雨余。

植杖望远林，行歌登故墟。

夙志在一壑，兹焉将荷锄。

言谢洛社友，因招洛中愚。

马卿已倦客，严安犹献书。

行矣方于役，岂能遂归欤。


# 累字戏作解愁吟简旧同寮

**作者**: 宋伯仁

## 诗词内容

愁。

知不。

空白头。

心事惊秋。

归兴满沧洲。

貂蝉虽出兜鍪。

功名有愧黑貂裘。

夷齐与盗跖总荒丘。

无非蘧蘧栩栩梦庄周。

空教笑倒江上烟雨汀鸥。

一琴一剑一童一鹤一茶瓯。

自不须苦苦高卧元龙百尺楼。

着眼看翻云覆雨处豪杰总成羞。

牙旗金甲蹇馿破帽穷通一任前修。

五湖千万顷明月则尽可棹歌横钓舟。


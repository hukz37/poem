# 静江商宰书来且索鄙语要道其冰雪相看之意古调代书

**作者**: 陈起

## 诗词内容

连墙不通问，千里迺寄音。

平生于缔交，淡泊味最深。

吴山青插天，应同碧玉簪。

尚怜风马牛，暌若商与参。

一声南来雁，西风又相寻。

君其念衰朽，余亦怀瑶林。

一廉了官事，吟外时鸣琴。

识量万顷陂，文华实南金。

向来唐相璟，疑事问崔琳。

诸台贵得贤，而肯舍此琛。

会晤喜有期，宽此离索襟。


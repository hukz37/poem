# 余读林子仁诗云君心恨不走天涯不比衰翁只恋家最是横塘黄叶路今年无伴折梅花时吟此诗念刘伯益之未返偶检校前村南枝的皪已三花五蘂矣忽伯益自黄檗归访余折归插玩知友朋之念有同然者对花剧饮用韵述怀

**作者**: 刘学箕

## 诗词内容

梅边春兴浩无涯，长忆西湖处士家。

我政念君君过我，夜窗同共醉疏花。


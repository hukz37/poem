# 和子履雍家园

**作者**: 苏舜钦

## 诗词内容

长桥南走群山间，中有雍子之名园。

苍云蔽天竹色浄，暖香扑地花气繁。

飞泉来从远岭背，林下曲折寒波翻。

珍禽不可见毛质，数声清绝如哀禅。

我来踞石弄琴瑟，唯恐日暮登归轩。

尘纷剥落耳目异，只疑梦入仙家村。

君之襟尚我同好，作诗闳放莫可攀。

高篇绝景两不及，久之想像空冥冥。


# 吕公初示古诗一编因以短歌答之

**作者**: 苏舜钦

## 诗词内容

览君古风之章句，两谢不足以下顾。

长江走澜天外来，共鹄轩风日边去。

上有致君却敌之良策，下有逍遥傲世之真趣。

惜乎志大名位卑，明珠投暗人疑之。

昔时名价满天下，此日塞默趋尘泥。

古人但以才术喻富贵，自余之外胡足思。

公初之道既如此，宜乎穷约而不悲。

愧无玉案报神藻，聊此感激成荒辞。


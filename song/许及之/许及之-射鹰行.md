# 射鹰行

**作者**: 许及之

## 诗词内容

圣作桑弧男子志，矢人伤人岂吾事。

五陵少年狭斜游，柘弹金丸矜垩鼻。

一朝折节臂良弓，腰身不动马如风。

背弯团月无留意，秃鸧老鹰应弦坠。

书生忍饥犹努力，夜夜孤灯腕寒石。

等闲拓手石五余，真是无心事书策。

诗书岂不关时须，寄语悠悠年少儿。

一鹰一兔寻常事，正要尺棰鞭羌夷。


# 李若兄菊诗同社久已嗟赏赓和属蒙写寄仍用韵以致予奉祠之喜予两年从金陵觅菊栽而一种至今著蕊未开岂所谓晚节香者耶次韵奉酬  其一

**作者**: 许及之

## 诗词内容

满地金钱买断秋，晚年安得有穷愁。

小园不负长寒眼，佳客自疏新白头。

一种最开陶迳晚，两年曾向蒋山求。

肯能过访同心赏，犹胜传声互答酬。


# 虎图

**作者**: 程俱

## 诗词内容

山深草长郁崷崒，俯仰萧森蔽云日。

於菟一啸谷风生，举头为城须为戟。

藜蒿不采中梁柱，雉兔麞猿亦蕃息。

它山岂无三万仞，跛{牛羊}直上无难色。

朝游刍牧行苇尽，暮投斤斧千林赤。

乃知鸟兽有折冲，不独鸷翰空累百。

何人写此出林态，岩电耽耽气深寂。

书堂高挂走螭魅，不怒而威如有德。

流传影象一如此，大胜留皮配圭璧。

古来真虎不易逄，仆姑误没南山石。


# 以夜宿匠舍诗示晁以道说之乃以古句为谢次韵酬之一首

**作者**: 程俱

## 诗词内容

平生拙自理，不办一亩宫。

聊从斵轮扁，敢慕执戟雄。

惭非五鳯手，正着双凫中。

何言散骑省，难下青藜翁。

相望一牛吼，有客方固穷。

床头河洛书，莹光吐长虹。

时时发佳句，执若万折东。

我诗出龟赐，寒螀抱霜丛。

谁当写秋思，妙器无号钟。

相从无何境，曳履哦清风。


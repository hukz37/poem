# 辨师鼓琴

**作者**: 程俱

## 诗词内容

上人芒屦麻为衣，常修如幻三摩提。

但依三业作供养，坐见八德金沙池。

是中宝网间行树，微妙音出难思惟。

师从定观起奋迅，写之三尺桐与丝。

枯桐{号攵}然若空谷，人倚绳床支槁木。

枯桐枯木静相向，中有世间无尽曲。

曲中有曲非宫商，及门但觉声琅琅。

罢琴一笑各挥手，庭树微风清夜凉。


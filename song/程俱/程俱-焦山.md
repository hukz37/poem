# 焦山

**作者**: 程俱

## 诗词内容

龙伯不解事，投竿牵大鳌。

逆流直上三万里，怒卷渤澥秋风潮。

适当长江入海处，屃赑掷此双岧嶤。

一山正临声利窟，来樯去橹纷{舟敖}艚。

一山独与世疏阔，突据幽险盘云涛。

飞仙播荡去不返，止有一翁身姓焦。

至今金玉作山骨，草木坚劲无夭条。

尔来寂寞几千岁，稍见游子来山椒。

吁嗟一与人境接，世故扰扰如牛毛。

安得夸娥还着鳌背上，因之置我三山高。


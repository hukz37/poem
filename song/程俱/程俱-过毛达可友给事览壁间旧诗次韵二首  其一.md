# 过毛达可友给事览壁间旧诗次韵二首  其一

**作者**: 程俱

## 诗词内容

堂前清飔发，树外赤日西。

坐令天壤间，气候忽不齐。

解带席嘉荫，长哦壁间题。

故应有神护，尘土不得迷。

前年款公门，𫛴{圭鸟}亦已啼。

今年复羁旅，庭莎欲鸣鸡。

西游有底急，触热忘卑栖。

似为饥所驱，不计辙与蹄。

绨袍意弥厚，盘餐洗羮藜。

磊块久不浇，醇醪代朝虀。

襄阳之新句，夜直难相携。


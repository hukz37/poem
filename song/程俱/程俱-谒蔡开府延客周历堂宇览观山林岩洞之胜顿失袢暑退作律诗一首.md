# 谒蔡开府延客周历堂宇览观山林岩洞之胜顿失袢暑退作律诗一首

**作者**: 程俱

## 诗词内容

苍虬衔雨转晴峦，喷雾跳珠玉甃寒。

掩冉风林听竽籁，萧森烟萚种琅玕。

期仙磴属三休迳，羃翠庭边八节滩。

赫赫云峰张火伞，阴阴冰洞却霜纨。

山藏神府新琼简，壁挂磻谿旧钓竿。

怪底萧条增秀发，六龙曾此驻和銮。


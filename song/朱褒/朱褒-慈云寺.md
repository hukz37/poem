# 慈云寺

**作者**: 朱褒

## 诗词内容

崩崖落云外，怪石相支撑。

穿林出蒙密，忽有青山横。

古寺瞰山腹，飞檐浮太清。

寒流出其右，{氵虢}{氵虢}沿阶鸣。

我昔作胜游，芒鞋弄飞径。

今来四十年，白首徒自惊。

高僧延我入，巾冠耸峥嵘。

假榻寄清梦，飞泉夜澎轰。

残灯闻弈棋，胜负时纷争。

机心亦何有，战罢谩亏成。

钟声随晓风，昴宿西南倾。

骊驹仆在门，吾亦问归程。


# 寄谢潘舍人赠乌纱帽

**作者**: 范浚

## 诗词内容

野人仪矩初无华，况复破帽风檐斜。

先生有意念衰丑，折简远送新乌纱。

束巾试着出妨户，色若露洗凌晨鸦。

舍人样好信殊俗，朽质得此惭无涯。

白痴稚子强解事，竞道宜称相讙哗。

轻宽不但惬当暑，掉头曝背仍堪夸。

修容他日奉游宴，便可笑诮参军嘉。

从今旦暮戴公赐，闭关无事聊煎茶。


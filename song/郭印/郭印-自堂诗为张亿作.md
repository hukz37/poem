# 自堂诗为张亿作

**作者**: 郭印

## 诗词内容

大道绝群伦，古今无匹配。

张子涉其源，超然意冥会。

宴坐一堂空，乾坤皆破碎。

八荒自神游，万法非我对。

眼前郁峥嵘，毫髪了无碍。

揭名谅真实，举首谁领解。

咄哉愚痴儿，矜已妄尊大。

一念思遗物，胸次先愦愦。

不见南荣趣，偕来还几辈。

颠倒欲何之，却走山愈背。

吾今识子綦，独立形骸外。

寂寥千载余，光采炯如在。


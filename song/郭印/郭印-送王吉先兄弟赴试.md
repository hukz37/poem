# 送王吉先兄弟赴试

**作者**: 郭印

## 诗词内容

我闻迺翁学汪洋，曾游桂窟攀天香。

青袍蓝缕穷益刚，更无黄金遗诸郎。

大儿气质和而庄，腹有诗书言有章。

仲子标姿何昻昻，颇闻论议生锋铓。

两君游戏翰墨场，乘风鼓翻相翺翔。

飞上天庭仍引吭，俯视诸子如蜩螗。

华煜煜春扬芳，绾绶归来慰北堂，坐令门地增辉光。


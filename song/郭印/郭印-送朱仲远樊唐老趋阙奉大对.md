# 送朱仲远樊唐老趋阙奉大对

**作者**: 郭印

## 诗词内容

充城环髠山，南岭独秀郁。

何以获佳称，上有朱鳯集。

三载争一呜，朝阳整云翮。

今年二妙飞，好语哄邦邑。

为言皆老苍，文采胜畴昔。

其一出上党，其一出沛国。

同声相呼和，深可调六律。

长风送天衢，万里才一击。

邕邕中箫韶，虞廷谁可匹。

四顾啁啾群，俛首不能息。


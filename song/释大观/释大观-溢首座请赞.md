# 溢首座请赞

**作者**: 释大观

## 诗词内容

{毛畏}{毛畏}{毛崔}{毛崔}，颙颙昂昂。

强出人前，果见乖张。

直如劈竹而人罕知其曲，圆如走丸而吾常用其方。

闻说我宗甚奇特，当甚多年苕帚桩。

明修栈道，暗渡陈仓。

出语全无碑记，考贼不用证赃。

敢滥称花木瓜直下儿孙，真所谓米尽到糠。

个样嘴脸非惟人恶，吾亦自恶，那堪形之丹青，悬之高堂。

第一分付断云，付与丙丁收藏。

覆水自来收不得，从教四海沸如汤。


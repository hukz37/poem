# 闻赵十有诗上饶生朝后两日次韵寄之

**作者**: 韩淲

## 诗词内容

文章精金真美玉，交往徒劳分雅俗。

偶然邂逅一言诗，清秋付与陶潜菊。

弦歌之声誉甚休，田里民其无叹愁。

谁将茗酒寿弧矢，长篇短句相唱酬。

是中佳处有深趣，如龙翔云豹起雾。

力探乐取到古人，天地江山供指顾。

从他驹隙岁月驰，我自舒徐萧散之。

罏香莫著鼻观净，唤醒伯牙锺子期。


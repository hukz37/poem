# 赵提举求作字余辞以不能工仍作诗谢之

**作者**: 家铉翁

## 诗词内容

少年振臂入场屋，寸晷谩书夸拙速。

中年收敛归法度，不能为颜仅为谷。

晚岁颇为忧患困，弱腕不禁事物逐。

要之作字非所长，空腔仅存十年读。

有客来从析津头，翰墨多藏玉韫匵。

从我乞书戏我耳，为君小试知君蹙。

长笺浄练雪不如，墙角鼠芒嗟已秃。

此邦椽笔广文翁，何用更向寒汀索野鹜。


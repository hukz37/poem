# 元和修复马政图

**作者**: 家铉翁

## 诗词内容

君不见明皇开元初，前驱万骑云烟铺。

中年不戒履霜渐，乃以牧权付之营州轧荦奴。

驱我天闲入鼠穴，八坊奇产空无余。

元和天子奋威断，收拾旧物还中区。

向来汧渭孳生处，犹有牧人自营牧与刍。

争持私牵应诏书，愿备法驾王前驱。

诗翁感叹成八解，何人画工画为图。

此图似是八之一，元和旧事犹可识。


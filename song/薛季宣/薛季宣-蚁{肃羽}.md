# 蚁{肃羽}

**作者**: 薛季宣

## 诗词内容

啄{肃羽}玄驹子，当缘一食耳。

雪猫与{肃羽}俱咽之，玄驹乃与{肃羽}俱靡。

古人防未然，精意本如此。

相教各自慎，岂有失身理。

{肃羽}子轻此蚁，终焉食于彼。

蚁亦甘啄{肃羽}，但知{肃羽}之美。

宁知腊毒生厚味，大小相吞不摇齿。

蚁微不足食，反以食{肃羽}死。

不如夏虫独饮露，寿不知冬亦良是。

君不见慕容赫连攘臂起，楚汉存亡竟何似。


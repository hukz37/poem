# 柳絮

**作者**: 薛季宣

## 诗词内容

骀荡风光将欲暮，柔条系日萦霏雾。

寂历闲庭芳草路，眉开青眼多情度。

脉脉依依愁不茹，欲翔未定邅容与。

体轻委蜕韶华去，飘泊晴天离又聚。

高低上下当何住，卷春匪蹴球先赴。

小院深沈铺月素，卿云蝉逐凌波步。

扑樕追随无定处，冰霜峭觉回寒沍。

梁王有客能辞赋，苍凉雪苑知谁诉。

浮玉神山攻宝璐，屑屑虚花奈凭据。

还思道蕴惊人语。


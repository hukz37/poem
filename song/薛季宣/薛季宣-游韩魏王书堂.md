# 游韩魏王书堂

**作者**: 薛季宣

## 诗词内容

兰生深谷中，香不为人采。

明珠含蚌胎，融曜镇长在。

袭来馨满衣，磨琢未曾璀。

君子行之常，出处安有改。

韩王开此居，山立中{山/畾}嵬。

窈窕二游女，易岁昏有待。

柳下学东门，百世人不逮。

乃心毋自欺，匪转焉可怠。

用之建邦国，所宜烹大鼐。

我来追后尘，六逸先驽骀。

美人意桃李，德谊见芳茞。

瞠若眩吾明，五色腾日彩。


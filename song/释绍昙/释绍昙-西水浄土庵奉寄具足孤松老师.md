# 西水浄土庵奉寄具足孤松老师

**作者**: 释绍昙

## 诗词内容

闻道虚空曾解讲，信疑往决西山亮。

烟雨溟蒙藓石温，六藏影迹难寻访。

小径披榛扣竹扉，道人一见笑掀眉。

布衲横肩瘦如削，口持密语没停时。

云檐扫榻延居夏，白莲香散东林社。

涧水松风说苦空，不资中有生清泰。

殷勤寄问老孤松，具足门中有正宗。

灼然嫌佛不肯做，凤栖不在梧桐树。


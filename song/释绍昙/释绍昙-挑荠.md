# 挑荠

**作者**: 释绍昙

## 诗词内容

小奚挑荠携篮去，寻遍颓垣与荒圃。

根染微黄怯晓霜，叶铺嫩绿滋春雨。

沙瓶鸣井{奭斗}寒泉，膏泥濯尽夸芳鲜。

松风𫗋𫗋沸茶鼎，晴窗唤醒幽人眠。

细嚼甘香凝齿颊，味与首阳薇不别。

茆舍清贫乐未涯，搜吟况有梅梢月。

五陵玉箸耽膏腴，岂知菜味天渊殊。

茶罢筇枝发清兴，山后山前行一转。


# 升堂颂古五十二首  其一二

**作者**: 释怀深

## 诗词内容

腊月二十五，拄杖二十五。

灯笼二十五，拂子二十五。

普请栽菜上堂，焦别无见解，且学古人栽菜。

若还摠不生根，也是诸人有彩。

无端跂死禅和，只要硬守疆界。

忽然筑著磕著，便见草贼大败。

大凡履践此事，须要自由自在。

从教土面灰头，不怕风吹日晒。

老来意在镢头漫，家风自有通人爱。


# 寿钱枢密

**作者**: 曾丰

## 诗词内容

长至之前风𫗋{风日}，斗初建亥扃群物。

从春至冬推岁律，十二月中一良月。

既望之余气氤氲，月初生魄锺异人。

从武至文数朝绅，三千臣中一良臣。

诞弥先后仅三日，明主良臣岂徒出。

虏旧陆梁新勃窣，庙算宸谟关宥密。

帷幄精神运筹余，门阑气焰悬弧初。

寿觚有量吞江湖，寿词无技雕琼琚。

姑容夷夏一家日，更□君臣千载图。


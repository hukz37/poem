# 公之还  其三

**作者**: 曾丰

## 诗词内容

公之还，谓常还兮，独不谓公害。

弹鼌冠，斯传于驲，尚行于鹓。

何以居之，宰臣曰囏。

岂无鸡舌，辅以麋丸。

于逶于蛇，与鼌为羽翰。

岂无辟水，枕以桥门。

于{马禺}于卬，与士为芝兰。

天子曰咈，唯才是论。

胡为乎天骥，而豢之阑。

胡为乎隋珠，而藉之弹。

厥居惟闶，厥立惟胖。

斯珮斯环兮，毕我鼎彝之残兮。


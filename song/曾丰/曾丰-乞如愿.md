# 乞如愿

**作者**: 曾丰

## 诗词内容

曰来紫姑，{言岁}甘有兮松醽，糅以兮胶饧。

紫姑来下肸余馨。

{言岁}辛有兮椒醁，糅以兮葱{饣匊}，紫姑来下肸余馥。

{言岁}淡有兮桃醾，糅以兮柏饴。

紫姑来下肸予馡。

{言岁}三薰兮三酹，夫有恳兮其敢昧。

久求如愿兮，顾兹在几为余兮割爱。

{言岁}来紫姑，伊嫠且群。

{言岁}凡借颜色，饶髭须。

{言岁}厥有李赤豫让范雎。

{言岁}若迺鬼残，彼非刑余。

{言岁}彼所有若所无，缓急自可相须。

{言岁}讵必如愿，而弗以乞余。

{言岁}羌紫姑，形不露脰而有影若拇，殆余授邪。

{言岁}羌如愿，声不露噣而有响若吽，殆余扣邪。

公其愿贵，或愿富邪。

贵岂能玉余骨使莫腐，富岂能冰余肉使莫臭邪。

文章可传，金石不朽。

要责其精，须迟以久。

余心所愿，汝假之寿。

应声莽卤，似曰有有。


# 元丰己未三院东阁作 己未九月予赴鞫御史闻子瞻先已被系予昼居三院东阁而子瞻在知杂南庑才隔一垣不得通音息因作诗四篇以为异日相遇一噱之资耳 其二

**作者**: 苏颂

## 诗词内容

词源远远蜀江流，风韵琅琅舜庙球。

拟策进归中御府，文章传过带方州。

未归纶阁时称滞，再换铜符政并优。

叹惜锺王行草笔，却随诸吏写毛头。


# 建隆御楼三首《宋史·乐志》一：乾德六年，和岘言：按《开元礼》，郊祀，车驾还宫，入嘉德门奏《采茨之乐》，入太极门奏《太和之乐》。今郊祀礼毕，登楼肆赦然后还宫，宫县但用《隆安》，不用《采茨》，其《隆安》乐章本是御殿之辞。伏详《礼》意，《隆安之乐》自内而出，《采茨之乐》自外而入，若不并用，有失旧典。群从之。 南郊回仗驾至楼前用《采茨》。

**作者**: 郊庙朝会歌辞

## 诗词内容

高烟升太一，明祀达乾坤。

天仗回峣阙，皇舆入应门。

簪裳如雾集，车骑若云屯。

兆庶皆翘首，巍巍万乘尊。


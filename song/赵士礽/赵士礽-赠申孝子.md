# 赠申孝子

**作者**: 赵士礽

## 诗词内容

铅山乃灵山，号为七宝库。

有时地爱宝，人杰时一付。

礼闱较文章，发为性仁赋。

盛美固不绝，且作忠孝路。

时凶盗贼多，炽焰不容捕。

长驱斩关来，提挥远相诉。

申生本医家，首冲众贼怒。

有子趋而前，悲泣湿衣袧。

愿代父之死，三刀色不怖。

贼曰汝子孝，解衣衬血污。

以此两全生，父子欢如故。

何不上明君，表旌当金铸。


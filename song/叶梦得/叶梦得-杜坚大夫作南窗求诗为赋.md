# 杜坚大夫作南窗求诗为赋

**作者**: 叶梦得

## 诗词内容

意得不愿多，心闲本长虚。

超然适有契，天地良有余。

颇念彭泽老，所怀常晏如。

南窗仅几何，盘薄万古初。

束带悟已往，世纷便能疏。

悬知千载情，共有三间庐。

杜子老不遇，买田赋归欤。

西山郁攒空，江水绕故墟。

衡门闭松菊，亦有琴与书。

邂逅一杯酒，安知我非渠。


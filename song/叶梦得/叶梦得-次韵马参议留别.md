# 次韵马参议留别

**作者**: 叶梦得

## 诗词内容

戎车百两去难攀，秣马前驱矢石间。

析木旧津吞朔易，神都新令愯寘颜。

传声已报连三捷，触热那辞冒百艰。

束缚会看擒颉利，灰钉何待执戎蛮。

清谈一笑时能共，妙语千篇未可删。

缓带且从黄阁老，峨冠行奉紫宸班。

分携坐叹虚悬榻，老病怀归祇故山。

他日小舟能过我，万峰深处有柴关。


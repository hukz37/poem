# 水琴

**作者**: 赵汝鐩

## 诗词内容

盎缶停涵水一泓，中存雅意超器形。

欲滴未滴天地寂，须臾宫商若相赓。

妙趣不劳徽外索，泛声不自弦上生。

小点恩怨作儿语，大点九皋闻鹤鸣。

疏数变化似有节，多是洋洋流水音。

残沥断续楚天晓，余响勾引南风薰。

平生筝笛厌郑卫，羌借古韵洗古心。

又不如齁｛鼻合｝北窗睡，两耳不听无亏成。


# 憩农家

**作者**: 赵汝鐩

## 诗词内容

似阴还似晴，好风弄轻柔。

土膏春犂滑，竹深鸣禽幽。

农家颇潇洒，｛氵虢｝｛氵虢｝氵清泉流。

蹇余入茅檐，解带为小留。

荆钗三两妇，竞将机杼投。

吹炉问官人，肯吃村茶不。

群儿窗下读，千字文蒙求。

余因拊其背，劝汝早休休。

泓颖才识面，白尽年少头。

耕食而凿饮，胡不安箕裘。

迺翁听我言，急把书卷收。

遣儿出门去，一人骑一牛。


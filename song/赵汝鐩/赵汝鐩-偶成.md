# 偶成

**作者**: 赵汝鐩

## 诗词内容

青云得志士，颐指快所欲。

万事付杯酒，粉黛贮金屋。

嗟我骨相穷，不受富贵逐。

嗜欲人所同，有时未免俗。

青奴颇专房，高卧擎老足。

黄你最如意，开卷醒困目。

暖寒命脚婆，冻衾转旸谷。

开樽唤汤妇，新醅温酃渌。

始得此四人，明珠不计斛。

呼之即来前，相娱不相触。

时人皆笑之，画餠岂充腹。

我亦翻自笑，竹窗听戛玉。


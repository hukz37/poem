# 还刘秀才文卷

**作者**: 王庭珪

## 诗词内容

君家迩来妙人物，叔父风流更超绝。

中兴天子搜群材，龙虎同年收羯末。

我识君家铁面公，当年作赋声摩空。

君今祖袭乃复尔，自出机杼成家风。

惠我新编盈大轴，武库五兵森在目。

纵横璀璨不知名，玄圃昆山皆积玉。

文章磨治欲无瑕，要如春风开百花。

笔端着力觑天巧，自我秀发成嘉葩。


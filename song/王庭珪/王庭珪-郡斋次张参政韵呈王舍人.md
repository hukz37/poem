# 郡斋次张参政韵呈王舍人

**作者**: 王庭珪

## 诗词内容

使君天下士，岂止临一州。

此州久废乱，弄兵非鼠偷。

使君医国手，顿若沈疴瘳。

下免北征苦，上寛南顾忧。

坏堤防蚁穴，回澜障东流。

潢污与行潦，咸可供荐羞。

幕府罗俊彦，巨细靡不收。

天生一世人，异趣各有求。

卢溪老病叟，十年不浪游。

失脚入城府，本自非人谋。

贤侯新下车，采瞩加穷搜。

邻里辄惊怪，出门争挽留。

平生江海思，径坐大孤秀，犹沈百寮底。

朅来尉吾邦，声华愈晔暐。

诸公用法律，领略极不似。

輶轩日边来，愿采书于纸。


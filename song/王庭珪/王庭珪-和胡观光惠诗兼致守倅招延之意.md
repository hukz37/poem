# 和胡观光惠诗兼致守倅招延之意

**作者**: 王庭珪

## 诗词内容

伊昔桥门盛，环观壁水春。

一鸣先折桂，百拙误谋身。

憔悴湘江西，淹留京洛尘。

思归缘竹鹤，静念愧朝绅。

顾我蓬蒿贱，逢君海岱珍。

赠言多溢美，秀气发清淳。

本出东皋裔，元非水北人。

山灵回俗驾，幕府盛谈宾。

骏骨千金重，沙鸥万里驯。

人生各有趣，忍负接{罒离}巾。


# 当阳道间  其一

**作者**: 刘子寰

## 诗词内容

当阳楚名都，畴昔用武国。

山余磨剑石，陵有拖枪谷。

自从春秋来，纷纷几蛮触。

霸主争盟会，盗贼逞杀戮。

城郭递锄夷，生灵尽鱼肉。

到今犹荒凉，旷野鬼昼哭。

道途烟火绝，一驿数茅屋。

盛衰相乘除，治乱有反复。

可怜江汉民，生比牛山木。

灵禽避天风，高士弃周粟。

遥望武陵源。


# 补史十忠诗 江西制置司都统密公侑

**作者**: 刘埙

## 诗词内容

臣有置身义，岂计官崇卑。

偏将知死忠，不曰天下奇。

汉节既披靡，失位趋江西。

阃帐驻临汝，招徕乐其归。

雪寒南浦愁，羽檄蕲济师。

一将奋风虎，鼓行亟飚驰。

逾岭疾战苦，裹疮呼健儿。

坐缚膝不屈，伏锧甘如饴。

小臣禆校耳，职也宜死绥。

庐州大将在，白首竖降旗。


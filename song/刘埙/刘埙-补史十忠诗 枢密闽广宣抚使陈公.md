# 补史十忠诗 枢密闽广宣抚使陈公

**作者**: 刘埙

## 诗词内容

淳熙名宰孙，比德粹如玉。

决科魁伟英，骎骎廌冠肃。

{娄页}田烦谏疏，相嗔俄嗾逐。

补郡仍免归，黄流已漫陆。

天族日光薄，力疾支颠覆。

蹉跎南冠絷，道病死不辱。

往昔五峰堂，倾盖语跋烛。

斯人真妙人，哀哉悭厚禄。

长揖丙辰魁，各天并黄鹄。

不有二忠存，千古笑科目。


# 补史十忠诗 丞相都督信国公文公

**作者**: 刘埙

## 诗词内容

时平辄弃置，事迫甘前驱。

呜呼忠义臣，匪直科目儒。

江寒朔吹急，列城同一趋。

岂不寄便安，纲常乃当扶。

移檄倡诸镇，奋袂躬援枹。

川决莫我回，万险栖海隅。

天乎复不济，道穷竟成俘。

一死事乃了，吾头任糢糊。

悠悠讥好名，责人无已夫。

三衢有魁相，投老作尚书。


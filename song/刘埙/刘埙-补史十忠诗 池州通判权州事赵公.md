# 补史十忠诗 池州通判权州事赵公

**作者**: 刘埙

## 诗词内容

若人作何状，立节乃殊伟。

人言此蜀珍，位卑名未起。

坐分秋浦月，摄此千里寄。

沙头风色恶，寒城凛弘峙。

吾闻开关迎，弃遁亦复耻。

兹惟城郭臣，大义吾知已。

间道走帛书，洒血别玉季。

细君绝可人，双飞同一死。

南八彼男儿，此妇乃如此。

骨朽香不废，吾诗当清史。


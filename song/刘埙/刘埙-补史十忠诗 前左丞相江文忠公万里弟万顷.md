# 补史十忠诗 前左丞相江文忠公万里弟万顷

**作者**: 刘埙

## 诗词内容

匡庐云锦屏，鸿儒产其下。

风神俨如龙，夭矫莫可驾。

卷怀经济具，婆娑洛中社。

怪事玉床摇，清昼天忽夜。

突骑从何来，阴风飘屋瓦。

大臣义有死，欲避吾不暇。

庭前环止水，万事付一舍。

从容友灵均，朝野动悲咤。

愍章极哀荣，汗简谁记者。

倘有南熏书，季方足堪亚。


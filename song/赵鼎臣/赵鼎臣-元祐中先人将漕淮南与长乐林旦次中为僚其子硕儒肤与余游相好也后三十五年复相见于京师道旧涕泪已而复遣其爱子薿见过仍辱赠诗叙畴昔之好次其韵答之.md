# 元祐中先人将漕淮南与长乐林旦次中为僚其子硕儒肤与余游相好也后三十五年复相见于京师道旧涕泪已而复遣其爱子薿见过仍辱赠诗叙畴昔之好次其韵答之

**作者**: 赵鼎臣

## 诗词内容

往岁丁年戏彩同，别来几度茁葭蓬。

贫无负郭嗟吾拙，老有名驹慰子穷。

云断太行双拱木，鹤归华表两悲翁。

更怜头里千茎雪，纵得春风不解融。


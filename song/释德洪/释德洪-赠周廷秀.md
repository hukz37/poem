# 赠周廷秀

**作者**: 释德洪

## 诗词内容

周郎南州俊，毛骨特英拔。

结髪翰墨场，声光先逸发。

上书论国事，人危泰山压。

居然窜南陬，风埃到须髪。

平生拙生事，寒饥坐旷达。

相逢湘水湄，清甚等苕霅。

书近庾西台，诗如王右辖。

解寻磨衲禅，仍领凌波袜。

春露试晴窗，舌颊增脱活。

浇公刚直胸，捜搅医国法。

气当宿玉堂，丝絇八砖踏。

当分买山钱，放□痛一掐。


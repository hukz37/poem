# 次韵游南台寺

**作者**: 释德洪

## 诗词内容

青原生下一角麟，单丁住山须底物。

试垂一□□□□，阿师𨱄斧成干没。

凭栏小立与僧语，浮云卷尽千峰出。

永怀倔强韩退之，南迁正坐讥诃佛。

山云开遮良偶然，自诧精神费诗律。

阎侯爱山得云饶，胜处迟留多记述。

慕韩毎毎手加额，见诗未读壁先拂。

此公文不数□□，微词天姿含宋屈。


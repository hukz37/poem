# 张野人求诗

**作者**: 释德洪

## 诗词内容

醉看湘山二十春，杖藜疾趋旋路尘。

儿童拍手呼不住，并行磨之不怒瞋。

人间祸福本无象，引手按之如有神。

草鞋不踏公卿门，术中玉石两俱焚。

不知世上有憎爱，一味但觉山林尊。

得钱行沽付一醉，儿啼妻号了不闻。

孔仲山为阿里卒，吴门亦藏梅子真。

何年笑跨紫云去，举手山头谢世人。


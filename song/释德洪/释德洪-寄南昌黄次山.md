# 寄南昌黄次山

**作者**: 释德洪

## 诗词内容

次山心地平如镜，照海照毛无少賸。

刘公诃之昏雾蒙，张公磨之复清莹。

张刘皆是善知识，大黄甘草各医病。

惊起荷山大字遂，{王冬}珑撞钟山答应。

夜灯午梵赛心愿，望归引领如鹤颈。

一朝骨祖在面前，笑不成声两目瞪。

小儿化去聊折灾，妇翁告殂适其命。

但得夫妻各身健，回观阁中夜鸣磬。

欲知成佛妙法门，不与人争是捷径。


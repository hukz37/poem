# 奉陪王少监朝请游南涧宿山寺步月二首  其一

**作者**: 释德洪

## 诗词内容

朝为北山游，暮作南涧宿。

此生亦何幸，称心良易足。

青灯委昏花，笑语暖幽独。

月出东南峰，升此一轮玉。

开扉发清啸，意行无涧谷。

胜韵高摩空，妙语清到骨。

亲朋万石门，门吏千锺禄。

如何饭薇蕨，衲子相追逐。

明年守北屏，夜直黄金屋。

应怀此夕游，梦想亦清淑。

定有寄来篇，吴笺烦自录。


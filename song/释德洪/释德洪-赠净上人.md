# 赠净上人

**作者**: 释德洪

## 诗词内容

金华上人牧羊伴，来寻江南好山看。

西湖毛骨漱秋光，野鹤精神照冰段。

嗟余尘事苦相羁，槁项苍颜老路岐。

二年来往南州浦，古寺闲行三见之。

生涯初不受尘垢，到客跏趺听秋雨。

玉轴已闲经半掩，银叶未寒烟一缕。

云泉佳处包当解，未暇从人觅钱买。

不嫌高笑常垢污，与子俱载归东吴。


# 提举范公开轩面锺山名曰寸碧索诗

**作者**: 释德洪

## 诗词内容

湖山烟翠层，千叶青莲拆。

公家莲菂间，如眼不自觌。

一登功名途，富贵两追迫。

开轩延爽气，拄笏望秀色。

锺山盘万丈，云破见尾脊。

殷勤度邑屋，分此一寸碧。

升空带青小，撑汉螺髻出。

我亦个中人，登览增眼力。

知公寓逸想，喧不碍岑寂。

给札令赋诗，相顾愕坐客。

愧无暮云词，涴公雪色壁。


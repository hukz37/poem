# 普化赞  其一

**作者**: 释心月

## 诗词内容

者风僧，甚举止。

木铎一摇，声在人耳。

邈吾真处点着便行，咬生菜时触着便讳。

明头暗头拶着便转，今日昨日扶着便醉。

或于道吾手里倒送枪头，或于临济面前满倾恶水。

如斯伎俩，果能成褫人，建立黄蘗宗旨者耶。

况其掣狂掣颠，有头无尾，是皆不逃大仰之谶盘山之记。

末后若不向东门南门西门北门觅个走路，定不免新妇子老婆禅小厮儿抚掌笑你。


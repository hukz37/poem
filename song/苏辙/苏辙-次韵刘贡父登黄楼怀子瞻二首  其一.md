# 次韵刘贡父登黄楼怀子瞻二首  其一

**作者**: 苏辙

## 诗词内容

青山开四面，白水绕三禺。

野阔时闻籁，人闲旧据梧。

画船留上客，遗迹问田夫。

事少日常饮，才疏世未须。

决河初荐至，胜事偶相俱。

燕子卑无取，滕王远可橅。

飞涛隠睥睨，落日丽浮图。

同舍新持节，专城敢遽呼。

未迎行部驾，已放下淮舻。

试问登消暑，如何楚与吴。


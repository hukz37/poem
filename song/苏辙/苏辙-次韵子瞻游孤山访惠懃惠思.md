# 次韵子瞻游孤山访惠懃惠思

**作者**: 苏辙

## 诗词内容

鸟依山，鱼依湖，但有所有无所无。

轻舟沿溯穷远近，肩舆上下更传呼。

翩然独往不携孥，兼擅鱼鸟两所娱。

困依岩石坐巉绝，行牵翠蔓随缠纡。

道逢懃思访其庐，诵诗清切秋蝉孤。

隠居羞踏陌上土，何人起爱轮下蒲。

水南巷中罗百夫，鸡鸣朝谒至日晡。

人生变化安可料，怜汝久遁终无图。

凫鹥不足鹤有余，一俯一仰戚与蘧。

嗟我久欲从逃逋，方圆不敢左右摹。


# 交难

**作者**: 范成大

## 诗词内容

美一人兮岩之扃，珮璧月兮间珠星。

岁既单兮不圭币，路巉绝兮远莫致。

稼石田兮长饥，谁与此兮蓺之。

藉予玉兮双瑴，先予𫄨兮五两。

不万一兮当此，托长风兮寄想。

长风兮无旁，吾媒乏兮凤凰。

谓蘋若兮蒿艾，凤告予兮以不祥。

恐青女兮行秋，奄销歇兮众芳。

搴芳华兮玉蕤，将以遗兮所思。

玉蕤兮霜露，所思兮未知。


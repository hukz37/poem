# 扇子峡

**作者**: 范成大

## 诗词内容

兹行看山真饱谙，今晨出峡仍穷探。

南矶北矶白铁壁，千峰万峰苍玉𥮾。

横前直疑江已断，崛起竞与天相搀。

蜀山欲穷此盘礴，禹力已尽犹镌劖。

望舒宫中金背蟾，泥涂脱尽余老馋。

下饮岷江不知去，流涎落吻如排髯。

挈瓶檥棹{奭斗}清甘，未暇煮茗和姜盐。

聊将涤砚濡我笔，恍惚诗律高巉岩。


# 蟠龙岭

**作者**: 范成大

## 诗词内容

夷陵至{月旬}{月忍}，复岭苦丝乱。

初程尚勇往，少日还委顿。

安得长剑挥，尽铲叠嶂断。

虽云北山愚，聊快南溟运。

此意竟萧索，劳歌谩凄曼。

日日望平陆，念念到彼岸。

人言束马险，但欠蟠龙峻。

摧颓强弩末，黾勉焚舟战。

譬如已偿逋，犹有未折券。

山根治晓装，峰顶寄朝饭。

稍脱蚓瘴染，还探虎窠玩。

性命乃可忧，筋力何足算。


# 秋雷叹

**作者**: 范成大

## 诗词内容

立秋之雷损万斛，吴侬记此占年谷。

汰哉丰隆无藉在，政用此时鸣孛辘。

向来夏旱连三月，吁嗟上诉声满屋。

讼风未慭复占雷，助魃为妖天更酷。

我虽闲寂忝祠史，家请官供尚仓粟。

尘甑贫交满目前，卒岁将何救枵腹。

但愿吴侬言不验，共割黄云炊白玉。

天人远近叵戏论，禆灶安能尸祸福。


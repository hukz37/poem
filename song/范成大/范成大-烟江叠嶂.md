# 烟江叠嶂

**作者**: 范成大

## 诗词内容

太湖嵌根藏洞宫，槎牙石生奫沦中。

波涛投隙漱且啮，岁久缺罅深重重。

水空发声夜镗锝，中有晴江烟嶂叠。

谁欤断取来何时，山客自言藏奕叶。

江上愁心惟画图，苏仙作诗画不如。

当年此石若并世，雪浪仇池何足书。

我无俊语对巨丽，欲定等差谁与议。

直须具眼老香山，来为平章作新记。


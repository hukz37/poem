# 荣木

**作者**: 范成大

## 诗词内容

薰风南来，木荣于兹。

木荣几时，黄落从之。

逝其须臾，坐成四时。

今我不学，殆其已而。

天旋地游，日月其根。

形息气徂，不亡者存。

去乡离家，莫肯过门。

猗欤先师，不我疵陋。

褰衣示珠，俾我复旧。

自我来归，十年不富。

孰蠹孰蛊，惟汝自疚。

冉冉荣木，霜华将坠。

天黑路长，屹蹶可畏。

隶也不力，奚取六骥。

脂车着鞭，一息而至。


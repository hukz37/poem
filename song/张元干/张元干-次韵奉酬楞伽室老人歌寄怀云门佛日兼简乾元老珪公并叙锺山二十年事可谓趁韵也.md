# 次韵奉酬楞伽室老人歌寄怀云门佛日兼简乾元老珪公并叙锺山二十年事可谓趁韵也

**作者**: 张元干

## 诗词内容

云门道价倾缁白，一去如何经书尺。

乾竺宗旨超隐峰，客至不鸣斋后钟。

杨岐儿孙真铁脊，二子等是僧中龙。

平生我如拆袜线，老来要认本来面。

忆昨二老初相知，竹炉拥衲清夜围。

佛眼霜颅象懒瓒，圜悟辨口吞韩非。

锺山往事无人识，我识二子因师得。

楞伽一句作么生，请问同参俱本色。


# 偈颂六十七首  其一三

**作者**: 释原妙

## 诗词内容

大限九旬，小限七日。

粗中有细，细中有密。

密密无间，纤尘不立。

正恁么时，银山铁壁。

进则无门，退之则失。

如堕万丈深坑，四面悬崖荆棘。

切须猛烈英雄，直要翻身跳出。

若还一念迟疑，佛亦救你不得。

此是最上玄门，普请大家着力。

山僧虽则不管闲非，越例与诸人通个消息。


# 别后寄东莱公

**作者**: 晁说之

## 诗词内容

凤老不行食，子复将众雏。

一门三世行，名数文章俱。

自可不富贵，天德公已余。

公乎默终日，谁言得亲疏。

人间亦何事，前贤重作书。

公岂不穷愁，聊为笔墨娱。

掩卷长叹息，曷不岩廊与。

却惭小人计，不当君子君。

可恨空江水，潮生明月初。

捩柁詟北客，别去敢踟蹰。

回首望丹穴，涕泫日涟如。


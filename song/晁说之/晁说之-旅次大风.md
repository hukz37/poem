# 旅次大风

**作者**: 晁说之

## 诗词内容

腊尾春头难作客，借书数帙共徘徊。

洛阳东风远寻我，水波参折冯陵来。

可怜难问洛阳事，念我邑墓有余哀。

汉儿辫髪益胡军，望望都门何日开。

勤王之师未肯发，怒飚激起无摧颓。

黄河高浪大岯山，金贼欲遁不得回。

吴樯楚柁日千里，大府有粟宁待催。

朝廷号令必偃物，我得归到孝王台。


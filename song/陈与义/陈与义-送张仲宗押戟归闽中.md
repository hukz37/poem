# 送张仲宗押戟归闽中

**作者**: 陈与义

## 诗词内容

翩然鸿鹄本不群，亦复为口长纷纷。

去年弄影河北月，今年迎面江南云。

还家不比陶令冷，持节正效相如勤。

青天白日映徒御，玄发绛旆明江𣸣。

舟前落花慰野老，浦口杜若愁湘君。

遥知诗成寄驿使，万里春色当见分。

赠人以言予岂敢，不忍负子聊云云。

旧山虽好慎勿过，恐有德璋能勒文。


# 某伏蒙昭文相公以某方忝瀍洛之寄因有嵩少之行惠赐游山器一副质轻而制雅外华而中坚匪惟便于赍持实为林下之珍玩也辄成拙诗一章报谢

**作者**: 文彦博

## 诗词内容

上公遗我游嵩具，匜盥杯盂色色全。

拂拭便须延隐逸，洁清那敢污腥膻。

行赍每度云岩侧，器使当居蜡屐前。

林叟谿翁皆窃玩，山厨因此识嘉笾。


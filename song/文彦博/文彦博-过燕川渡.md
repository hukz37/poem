# 过燕川渡

**作者**: 文彦博

## 诗词内容

燕川东北孔山西，借车直渡马头溪。

农樵引路津不迷，行行引上青云梯。

回头不视林木低，谷风冷冷山鸟啼。

岩隈泉甘土仍肥，昔人于斯卜幽栖。

春深芝术生新荑，采芝茹术希夷齐。

诸公共游不知疲，长吟吐气如虹蜺。

水演石上写此诗，手拭苍藓脚踏泥。

冒寒履险不惮辞，勉欲继踵前贤题。


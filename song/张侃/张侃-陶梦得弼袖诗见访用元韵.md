# 陶梦得弼袖诗见访用元韵

**作者**: 张侃

## 诗词内容

大雅不作诗格变，只今知谁传妙手。

既爱虚飘状风云，又爱雕锼杯杞柳。

半生于此寓吾身，晓吟夕锻苦用心。

可怜汩汩逐外物，未免渐渐亏天真。

我今久已干面唾，闭门政要深自坐。

春来织柳鶑弄声，秋至凋叶蛩相和。

床头一卷古人诗，疾读缓读莫相疑。

君不见口耳之学求宗派，不问血脉在不在。


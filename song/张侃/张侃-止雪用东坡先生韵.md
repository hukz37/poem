# 止雪用东坡先生韵

**作者**: 张侃

## 诗词内容

常年有句吟雨叶，今年只了吟飞雪。

社中谁是锦绣肠，令我褫气叹妙绝。

固知天运阴阳戾，那问家园花草折。

逞妍妒舞费斑镂，幻色潜光亦消灭。

前时有句送渠归，日华摇金云暗掣。

滕家娘子耽清游，琐碎回风到帘缬。

只须头次阵堂堂，底用十番空屑屑。

民家朿缊带湿炊，醉客糜金谩飞瞥。

海隠来征鹤隠句，恰如白佛偈重说。

昏霾未见天清明，石炭儗铸一寸铁。


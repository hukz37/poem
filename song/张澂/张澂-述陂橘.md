# 述陂橘

**作者**: 张澂

## 诗词内容

述陂元是一沧州，四绕澄江璧水流。

肥腴不但便黍麦，清瘦尤宜橘柚秋。

秋风篱落青间黄，王孙金弹天雨霜。

甘寒入齿冰浆冷，气馥吴姬翠袖香。

我衰不办作李衡，木奴千户供我耕。

但爱洞庭春色好，细酿只许幽人倾。

传柑酷忆风光里，怀橘真成泪如洗。

陂傍傥种三百栽，商山之乐吾得矣。


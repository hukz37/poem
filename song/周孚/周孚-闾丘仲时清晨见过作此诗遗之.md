# 闾丘仲时清晨见过作此诗遗之

**作者**: 周孚

## 诗词内容

子来始晨炊，饭麋语未尽。

丰锺九秋鸣，历历有余韵。

期年不见子，子学乃顿进。

吾州士冀北，子实千里骏。

缅怀十载语，至此方尽信。

滔滔大河流，可借九里润。

衰年旧学废，得安阙亲近。

明窗两趺坐，日永失余困。

世情贫更薄，吾货老亦钝。

得与田苏游，从今复何恨。


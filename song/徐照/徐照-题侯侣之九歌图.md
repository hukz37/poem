# 题侯侣之九歌图

**作者**: 徐照

## 诗词内容

君家九歌图，元是龙眠画。

冰毫动天机，意与象俱化。

坡仙以一马，千金莫酬价。

昏眼喜忽明，老绢尘欲亚。

{穴/泓}窠有灵鬼，天马夹龙驾。

鳞幢借金节，隠隠出虚罅。

箎驾迎飞响，陈具咸所祃。

湘天水波立，绿红渺高下。

漠漠楚客魂，万古入悲话。

颓檐饥禽啄，长陀瘦鲛跨。

八篇竹枝词，命君共吟些。

愁声还入市，乞酒从嘲骂。


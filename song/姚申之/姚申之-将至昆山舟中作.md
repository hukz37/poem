# 将至昆山舟中作

**作者**: 姚申之

## 诗词内容

昆岭烟敛后，虞浦风定时。

一舸飞两𫇛，百媚生涟漪。

霜清寒中人，天宇云陆离。

朝曦忽漏光，野光明荒陂。

潜鱼时一跃，宿鸟意迟迟。

却望西津桥，千尺天投霓。

豪家贵公子，香衾拥屏帏。

安知苍莽中，有境如此奇。

我以饥驱出，气轩复开眉。

褚侯真懿亲，幞被相追随。

长啸开船篷，襟袖风披披。

平生崔嵬胸，轩昂对天池。

有景无句道，径须酒浇之。


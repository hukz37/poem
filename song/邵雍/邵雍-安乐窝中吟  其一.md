# 安乐窝中吟  其一

**作者**: 邵雍

## 诗词内容

安乐窝中职分修，分修之外更何求。

满天下士情能接，遍洛阳园身可游。

行己当行诚尽处，看人莫看力生头。

因思平地春言语，使我尝登百尺楼。

安乐窝中事事无，唯存一卷伏羲书。

倦时就枕不必睡，忺后携筇任所趋。

淮备点茶收露水，堤防合药种鱼苏。

苟非先圣开蒙悋，几作人间浅丈夫。


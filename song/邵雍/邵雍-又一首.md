# 又一首

**作者**: 邵雍

## 诗词内容

兄既名雍弟名睦，弟兄雍睦情何足。

居常出入留一人，奉亲教子如其欲。

慈父享年七十九，四人稚子常相逐。

其间同戏彩衣时，堂上愉愉欢可掬。

慈父前年忽倾逝，尔弟今年命还促。

独予奉母引四子，日对几筵相向哭。

不知肠有几千尺，不知泪有几千斛。

断尽滴尽无柰何，向日恩光焉可赎。


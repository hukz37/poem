# 长安有狭斜行二首  其一

**作者**: 曹勋

## 诗词内容

长安有狭斜，劣劣通香毂。

道逢二少童，问君住何曲。

我家本神京，住近濯龙北。

长子爵执圭，次子为相国。

小生无高位，校雠在天禄。

三子俱下来，游人住行足。

三子俱入门，金紫照华屋。

三子俱升堂，戏彩弄丝竹。

大妇缝罗襦，中妇裁冰縠。

小妇调鸣筝，切切声相续。

丈人幸安坐，置酒奏新曲。


# 王正道再遇竹冠辄和来韵见鄙愫二首  其二

**作者**: 曹勋

## 诗词内容

先生有号复有官，不畏隆暑兼冬寒。

归来山中侣松桧，无愧太上翔云冠。

我比同庵有余乐，云山百好无一恶。

喜君宏度如容波，愧我大匏真濩落。

乃今漂流如无何，进退未果徒镌磨。

梦魂游扬欲舞蝶，归意浩荡遄飞梭。

得归冲啬虽当侵伐后，一醉尚可同咏归山歌。


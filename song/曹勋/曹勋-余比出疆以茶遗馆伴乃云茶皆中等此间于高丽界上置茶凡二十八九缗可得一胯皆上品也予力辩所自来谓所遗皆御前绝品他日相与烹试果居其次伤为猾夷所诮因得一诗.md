# 余比出疆以茶遗馆伴乃云茶皆中等此间于高丽界上置茶凡二十八九缗可得一胯皆上品也予力辩所自来谓所遗皆御前绝品他日相与烹试果居其次伤为猾夷所诮因得一诗

**作者**: 曹勋

## 诗词内容

年来建茗甚纷纭，官焙私园总混真。

圆璧方圭青箬嫩，绛苞黄角彩题均。

未论洁白衷肠事，只贡膏油首面新。

世乏君谟与桑苎，翻令衡鉴入殊邻。


# 用明有携酒赏梅之约久而未至复和以督之

**作者**: 胡寅

## 诗词内容

美酒名花并，无情即易忘。

小槽应注瀑，大树欲残籹。

虽则通达道，其如隔缭墙。

寄人惭大庾，求伴愧高阳。

好傍枝间醉，时闻盏面香。

已勤赓唱久，未睹肆筵长。

月下疏疏映，风余片片狂。

可怜花似雪，那得酒如湘。

梦作瑶林去，斟浮玉斚光。

八仙当避席，百卉定羞芳。

莫待松醪碧，休寻蜜萼黄。

风流贵公子，火急效原尝。


# 疏斋用前韵记响山之游依韵奉答

**作者**: 潘从大

## 诗词内容

空山在昔森万松，两贤曾此登虬龙。

流风余韵无时终，我来寒栖鬓成翁。

人生出处何心同，梦破邯郸几富贵。

战退蛮触相长雄，静定要与山争功。

绣衣光华照岩壑，豁然纳我云梦胸。

群峰飞翠匏樽中，仙源还？渔舟通。

须臾烟霏散空蒙，楼观隐约孤城东。

感慨千古思无穷，啸歌抵掌生英风。

黄金易求此乐少，野人何计瓢空。


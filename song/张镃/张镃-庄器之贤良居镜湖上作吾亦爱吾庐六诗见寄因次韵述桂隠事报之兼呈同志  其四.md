# 庄器之贤良居镜湖上作吾亦爱吾庐六诗见寄因次韵述桂隠事报之兼呈同志  其四

**作者**: 张镃

## 诗词内容

吾亦爱吾庐，试听谈向背。

维南汇平湖，浙水实分派。

两峰屹三塔，形势远襟带。

城中那有此，到处怜湫隘。

拏舟信所之，讵复防厉揭。

猿鹿骛幽旷，引遁终远害。

抱垣更通津，渔钓欲寄快。

都缘迹不羁，彻老心自在。


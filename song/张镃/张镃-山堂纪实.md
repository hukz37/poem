# 山堂纪实

**作者**: 张镃

## 诗词内容

莓苔墙下斑斓长，烟霏谷口依稀上。

晨辉迳奔鸟声来，夕影屡逢蟾魄晁。

杖拖瘦路鸣敲铿，天台庐阜著脚行。

中林稳置盘陀石，并坐不与孤云争。

疏红叠翠如先有，霜藤蔓缘惊蛇走。

枝枝叶叶巧相搀，岁寒俱是论心友。

庵前台上晴最嘉，数杯薄酒聊随茶。

客来劝主主劝客，醉倒冠履从欹斜。

且道如今夸甚处，见成不是虚排句。

堂前新展假山诗，约斋老子堂中住。


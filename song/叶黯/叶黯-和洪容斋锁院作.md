# 和洪容斋锁院作

**作者**: 叶黯

## 诗词内容

文章万言抵杯水，世上虚名徒尔耳。

我常自笑一生痴，那更将痴笑群子。

大屋沈沈余百年，到今所阅知几士。

看渠得失自偶然，其间悲喜从何起。

君闻我言亦大笑，为说万事总如此。

□□□□□□□，□□□□□□□。

急须了却公家事，门外不知春有几。

□□□□□□□，□□□□□□□。

□□□□□□□，飞雨时闻打窗纸。

他年万一复相从，未必从容今日似。


# 三瑞堂

**作者**: 刘敞

## 诗词内容

甘露被草，朝阳易晞。

池莲并蒂，及秋变衰。

独有长松连理老益壮，十年百年仍附枝。

昔来一物足为瑞，何况三异俱称奇。

吴中衣冠不胜数，天意自与宁馨儿。

露干莲死不复见，正以青松并验之。

凯风孝子尝悲思，三荆兄弟伤分离。

此家遗风五十慕，物理推类谁能欺，到客为尔俱题诗。


# 同永叔和介甫昭君曲

**作者**: 刘敞

## 诗词内容

汉家离宫三十六，宫中美女皆胜玉。

昭君更是第一人，自知等辈非其伦。

耻捐黄金买图画，不道丹青能乱真。

别君上马空反顾，朔风吹沙暗长路。

此时一见还动人，可怜怏怏使之去。

早知倾国难再得，不信傍人端自误。

黄河入海难郤来，昭君一去不复回。

青冡消摧人迹绝，惟有琵琶声正哀。


# 得萧山书言吏民颇相信又言湘湖之奇及生子名湘戏作此诗

**作者**: 刘敞

## 诗词内容

吾家千里驹，气与齿俱壮。

去年射策雄东堂，今年调官在越上。

指挥小吏遣簿书，笑语不废才有余。

清酒肥鱼宴宾客，时时骑马临湘湖。

湖波无风百里平，人道官心如此清。

居民爱尹氏为字，令尹生儿湖作名。

家家祝君多男子，越中更有余山水。


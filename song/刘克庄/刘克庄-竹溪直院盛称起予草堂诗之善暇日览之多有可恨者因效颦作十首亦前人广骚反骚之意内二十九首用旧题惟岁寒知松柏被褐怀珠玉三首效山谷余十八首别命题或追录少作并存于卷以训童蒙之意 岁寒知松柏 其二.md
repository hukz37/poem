# 竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 岁寒知松柏 其二

**作者**: 刘克庄

## 诗词内容

松柏无姿媚，平时未易看。

要知渠特操，直待岁隆寒。

塞草枯先白，江枫冷变丹。

凛然友青士，至此识苍官。

物遁天刑少，人全晚节难。

惟应漆园叟，与蕣合而观。


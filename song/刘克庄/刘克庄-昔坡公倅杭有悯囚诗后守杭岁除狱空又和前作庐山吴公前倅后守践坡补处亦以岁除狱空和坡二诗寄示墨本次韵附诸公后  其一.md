# 昔坡公倅杭有悯囚诗后守杭岁除狱空又和前作庐山吴公前倅后守践坡补处亦以岁除狱空和坡二诗寄示墨本次韵附诸公后  其一

**作者**: 刘克庄

## 诗词内容

坡去二百载，尚有遗爱留。

孤山领众客，三圄无一囚。

吴尹学问人，刀笔盖所羞。

惓惓民隠瘼，不翅己戚休。

大意师长公，尚德贱智谋。

谈文及谈政，俪美襄与修。


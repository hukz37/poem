# 德兴叶志道字士心葬母于银山丹井之上作丹泉吟

**作者**: 仇远

## 诗词内容

葛公学仙丹有泉，叶公藏母丹泉边。

泉流{氵虢}{氵虢}乱石底，丹光炯炯长松巅。

陟彼屺兮瞻望母，麻衣土枕常庐墓。

难将寸草报春晖，祇觉焄蒿泣秋露。

男儿眼中非无泪，有泪彻泉无厚地。

泉声如咽泪如丹，何待泄融歌大隧。

幽花淡月耿墓门，不招仙魄招母魂。

子规一声苍石裂，白云渺渺山昏昏。


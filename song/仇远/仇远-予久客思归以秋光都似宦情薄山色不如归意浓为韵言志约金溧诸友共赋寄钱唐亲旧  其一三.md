# 予久客思归以秋光都似宦情薄山色不如归意浓为韵言志约金溧诸友共赋寄钱唐亲旧  其一三

**作者**: 仇远

## 诗词内容

游子悲凛秋，秋尽行当冬。

雨露变霜雪，寒色日以浓。

岂无紫绮裘，绽裂谁与缝。

不如早还家，山林专素封。

扫松栖霞岭，结茆慧日峰。

山南与山北，春风入修筇。

时止可以止，道隆从而隆。

抱膝且长吟，吾其师卧龙。


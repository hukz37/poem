# 雪峰空长老求赞

**作者**: 释宗杲

## 诗词内容

慧空抓着吾痒处，吾尝札著伊痛处。

痛处痒，痒处痛，不与千圣同途，岂与衲僧共用。

莫言扫帚竹里无钱筒，蒿枝丛林无梁栋。

虽然家丑不可外扬，也要诸方眼目定动。

而今各自不得已，一任画出这般不唧溜底老冻{鼻|鸟/瓜}。

但将悬向壁角落头，使来者瞻之仰之。

昼夜六时烧兜楼婆毕力迦沈水栴檀之香，作七代祖翁之供。


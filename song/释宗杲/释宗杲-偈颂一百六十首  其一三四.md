# 偈颂一百六十首  其一三四

**作者**: 释宗杲

## 诗词内容

昨日梦说禅，如今禅说梦。

梦时梦如今说底，说时说昨日梦底。

昨日合眼梦，如今开眼梦。

诸人总在梦中听，云门复说梦中梦。

驴唇先生开中笑，阿修罗王打勃跳。

海神失却夜明珠，擘破弥卢穿七窍。

三人上座请谈禅，平地无风浪拍天。

禅禅，不用思量卜度，非干文字语言。

仰之弥高，钻之弥坚。

岩头刬之则曰是句非句，临济用之则曰三要三玄。

禅禅，吞却栗棘蓬，透发金刚圆。

梦里明明有六趣，觉后空空无大千。


# 九诵 尧祠

**作者**: 鲜于侁

## 诗词内容

车辚辚兮庙堧，鼓坎坎兮祠下。

竽琴兮并奏，洁时修兮虔祠事。

瑶华为馔兮沆瀣为浆，象笾玉豆兮金鼎𪸩煌。

海珍野蔌兮杂错而致诚。

神之来兮风雨萧萧，前驱于毕兮上有招摇。

羽林为卫兮虹霓为旗，鳯凰左右兮扰伏蛟螭。

神之降兮金舆，灵欣欣兮肸蚃。

德难名兮覆焘，千万年兮不忘。


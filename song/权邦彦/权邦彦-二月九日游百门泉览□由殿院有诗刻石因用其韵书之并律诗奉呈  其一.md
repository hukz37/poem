# 二月九日游百门泉览□由殿院有诗刻石因用其韵书之并律诗奉呈  其一

**作者**: 权邦彦

## 诗词内容

西山□人巧相逼，兴欲乘风先两腋。

犯寒策马古共城，未见春林眩红碧。

土膏浮焰远沄沄，野烧旧痕明皪皪。

造幽忽觉累物异，心莹如澄眼如拭。

山根出泉泉涌窦，泓此一样玻璃色。

炯然毛髪立可数，我欲探之还杖植。

郦元水经陆羽品，甲乙未许来轻敌。

径须乘夜□□□，□试飞桡拨云迹。

寒垣奔□□长□，□帽多尘更吹炙。

偶来娱此得闲旷，尘土自无何用涤。

境清意彻两相会，坐对行吟一倾臆。

鸥鹭飞浮亦闲暇，知我忘机群可人。

拟将笔力出□□，□□才□费雕刻。

荒乘野逸不知倦，是乐个中真自适。

暮归穿邑惊市人，应笑新迁二千石。


# 题左尉死节本末

**作者**: 萧立之

## 诗词内容

江头铁骑飞腥尘，孤城釜沸游游鳞。

景陵少府赤心胆，直与海岳争轮囷。

食穷矢尽空弮起，生为南臣死南鬼。

百三十指闭门中，血翦膻刀如践蚁。

巴陵城下丹青明，孤儿襁褓今簪缨。

虽然惜不援汉制，尉印有子侯于鉼。

有生必死理之常，以义处死君之刚。

雪窗细字灯前卷，发竖毛寒双泪溅。

愧无李瀚笔如椽，传看人间配巡远。


# 寄蔡伯世李良宇

**作者**: 吕本中

## 诗词内容

两君羁旅宦西蜀，我亦江南住僧屋。

想像平生肺腑亲，晴天何处飞黄鹄。

庾郎故是丰年玉，道儿更是见不足。

藜羮脱粟有余味，富贵薰天果非福。

死生契阔今谁在，往事悠悠陵谷改。

他年乘兴下瞿塘，见我衰颜莫惊怪。

别寻好语和君诗，偿尽平生难韵债。

扫除壁土更焚香，下酒如今有鲑菜。


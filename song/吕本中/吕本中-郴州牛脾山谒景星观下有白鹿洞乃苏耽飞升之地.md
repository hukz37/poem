# 郴州牛脾山谒景星观下有白鹿洞乃苏耽飞升之地

**作者**: 吕本中

## 诗词内容

清霜散晓阴，轻风吹宿雾。

桥倾绝人行，渔间借舟渡。

初惊乌背转，渐入牛脾路。

长林连云壑，细草萦石户。

洞深锁灵踪，鹿去骖仙驭。

殿高邻天冠，廊回宽地屦。

骤响水湍流，飘香花似雨。

崎岖到山椒，静旷夺尘虑。

四顾但苍莽，俯窥若轩翥。

𥩟立鹤不归，寒生日云莫。


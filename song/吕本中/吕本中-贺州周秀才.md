# 贺州周秀才

**作者**: 吕本中

## 诗词内容

青松着城市，不辞尘土侵。

忍耻伴桃李，肯言归故林。

交游在贫贱，始见平生心。

周侯客异县，屡蒙金玉音。

殷勤不我厌，自昔以至今。

使其小富贵，未必能相寻。

岂谓子诚然，此风风今则深。

子行转岭海，岁莫足愁阴。

路多资贼窘，往往未能擒。

加鞭策驽马，欲往无滞淫。

故人散天涯，所到足崎崟。

相逢傥见及，道我病难侵。


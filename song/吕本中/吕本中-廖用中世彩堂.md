# 廖用中世彩堂

**作者**: 吕本中

## 诗词内容

廖氏居七闽，土俗变齐鲁。

子孙仁且寿，每继先父祖。

作堂名世彩，此意天所予。

近者得矜式，远者快先睹。

今公怀直道，邪正有区处。

还家上此堂，父祖当笑许。

小人慕清风，想像濯烦暑。

孰知少年场，有此毛髪古。

何时望世彩，得听公笑语。

老松卧岁寒，亦以蔽风雨。

人或不予知，亦莫予敢侮。


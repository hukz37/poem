# 宿颍昌范氏水阁

**作者**: 吕本中

## 诗词内容

溪流浅无声，月色初到竹。

主人中夜归，客子睡已熟。

向来湖海兴，岁事方窘束。

云何蟋蟀歌，更自伤局促。

相寻觅旧约，见子故未足。

翛然解衣卧，高枕被数幅。

贤哉五年别，有此一室独。

我须日已白，子髪良未秃。

尚怀平生欢，歌呼声彻屋。

何须豕腹胀，更伴尾续。

明朝寻故人，戏语公一读。


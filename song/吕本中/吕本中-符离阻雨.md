# 符离阻雨

**作者**: 吕本中

## 诗词内容

东风吹船窗，未晓天复雨。

篙师促添缆，卧听泥{氵虢}{氵虢}。

不知城北园，春事今几许。

旧游如宿昔，花柳黙可数。

邻里先后来，颇复相劳苦。

东家献牛酒，西家馈鸡黍。

感渠长久情，愧我无所取。

汪侯哦诗处，积水败环堵。

念此不忍行，不但出入阻。

七年此端居，畏病如畏虎。

故人饶与黎，此老可出语。


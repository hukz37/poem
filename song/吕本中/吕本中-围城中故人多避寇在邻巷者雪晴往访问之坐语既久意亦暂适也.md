# 围城中故人多避寇在邻巷者雪晴往访问之坐语既久意亦暂适也

**作者**: 吕本中

## 诗词内容

雪泥春既融，晓日初破雾。

出门寻故人，来往不数步。

共谈江南胜，闭眼想去路。

松风被茅屋，稻垅立白鹭。

行看贼围解，春水即可渡。

先当上锺山，次第入庐阜。

生平泉石念，久受尘土污。

况今九死余，转觉处事悮。

豫怀岩壑里，所至陪杖屦。

可行君莫辞，行李我已具。


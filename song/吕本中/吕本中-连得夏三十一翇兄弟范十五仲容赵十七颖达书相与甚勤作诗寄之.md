# 连得夏三十一翇兄弟范十五仲容赵十七颖达书相与甚勤作诗寄之

**作者**: 吕本中

## 诗词内容

闲居病亦侵，世务每绝念。

犹怜二三子，从我久未厌。

书来不改昨，意苦辞亦赡。

问我来何时，期我早会面。

我行但谋食，欲去复未便。

要当相就居，同止山水县。

读我所传书，亦足满素愿。

开卷忽有得，如饮醇酒酽。

吾闻古志士，学也盖有渐。

欲升夫子堂，不摘屈宋艶。

倒篱望青天，岂必在窥覸。

他时倘从容，此语子可验。


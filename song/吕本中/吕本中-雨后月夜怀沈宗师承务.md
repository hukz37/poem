# 雨后月夜怀沈宗师承务

**作者**: 吕本中

## 诗词内容

雨云揽江色，偃蹇破昏睡。

千花闭红紫，妙见一室内。

披政当敛光，芒不必须缘。

饰衣行夜永，明月在船背。

微风过萧瑟，古柳立苍翠。

翛然一蒲团，坚坐觅诗对。

我生无南北，所到意趣遂。

孰知十年游，保此清浄退。

颇念城北人，结友老杉桧。

漫随长铗归，甘作短檠弃。

出门万里涂，已驾安得税。

何当持被来，把酒相就醉。


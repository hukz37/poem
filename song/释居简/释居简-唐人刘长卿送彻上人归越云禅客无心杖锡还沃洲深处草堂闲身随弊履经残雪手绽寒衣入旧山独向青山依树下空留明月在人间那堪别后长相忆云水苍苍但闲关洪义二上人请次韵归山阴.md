# 唐人刘长卿送彻上人归越云禅客无心杖锡还沃洲深处草堂闲身随弊履经残雪手绽寒衣入旧山独向青山依树下空留明月在人间那堪别后长相忆云水苍苍但闲关洪义二上人请次韵归山阴

**作者**: 释居简

## 诗词内容

行云流水去仍还，多费清游少费闲。

缺处欲修前夜月，烧痕旋补去年山。

榻仍拂拭悬空壁，猿自归来守半闲。

寂寞东家老茅屋，平安几日到松关。


# 凤翥行

**作者**: 释居简

## 诗词内容

破舆不窗帘不旌，短长后先白四丁。

旋牵毳衲裹秋鬓，月露点滴垂青冥。

平明驱入三家市，市人惊见左右视。

笑云非病亦非狂，不与人同与人异。

抑非湖海空橘陈，不老不死亦不灵。

不然天台石桥寺，丹碧剥落泥应真。

须臾一棹修门去，却遣破舆归凤翥。

谓言只借此样僧，非此样僧莫借与。


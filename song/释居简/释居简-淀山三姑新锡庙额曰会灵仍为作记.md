# 淀山三姑新锡庙额曰会灵仍为作记

**作者**: 释居简

## 诗词内容

有德难藏用，惟功易及民。

封嘉从巨宋，宠贲逮先秦。

鼎足分灵躅，波心据要津。

水连天共远，湖与泖为邻。

盛事千年閟，幽光一日伸。

典刑开祀事，季孟旧彝伦。

天上丝纶美，山中雨露新。

嫩凉生暑昼，老火变阳春。

肸蚃先群望，丰凶在一身。

不知闲草木，何事亦精神。


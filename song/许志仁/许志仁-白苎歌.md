# 白苎歌

**作者**: 许志仁

## 诗词内容

大垂手，小垂手，江南白苎世希有。

吴姬十指玉纤纤，白苎新裁舞衣小。

秋江四面绕吴宫，吴宫霜橘树树红。

吴王夜宴不知晓，但见红日升曈眬。

美人低鬟复回袖，持酒献君君一笑。

人生得意不行乐，白日如梭夜催昼。

吴山依旧吴江清，离宫故苑难为情。

不知谁遣南山鹿，还向姑苏台下行。


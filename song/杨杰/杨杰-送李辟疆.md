# 送李辟疆

**作者**: 杨杰

## 诗词内容

李辟疆，濡须别我游池阳。

别后不得信，不觉青女三飞霜。

每见世俗仇雠杯觞，桎梏文章。

忆君酒怪吟狂，往往登髙岗。

但见大江水茫茫，九华峰青苍，使我增悲伤。

明堂礼后一百二十日，忽骑蹇驴访我来池阳。

倒覆我巾箱，得我弊藁数十张。

索我狂书八九行，吿我明日游帝乡。

我知利民术，君心十年藏。

青云一万里，此去髙翱翔。


# 赠写照唐子良

**作者**: 谢翱

## 诗词内容

吴中众史今代画，不独画人兼画马。

唐生家住金华云，对予独肯画古人。

夕阳西下东流水，纷纷古人呼不起。

东都留守吴中豪，王府勋僚旧俊髦。

当时气薄阴山日，勾陈苍苍太白高。

百年水竭海尘土，谁见凌烟拂蛛罔。

霜髯磔磔开清新，仿佛犹带黄河冰。

忽疑稍会怒色止，或可从傍窥谏纸。

唐生见我泪如洗，颇忆古人今不死。

俟我气定神始闲，命笔更起唐衣冠。


# 有洗旧诰绫作青色鬻将以为缘以绀缯易得之作手卷赋小乐章求好事书其后

**作者**: 谢翱

## 诗词内容

吴宫辇路伤行客，茧冰压云凝碧色。

门前新扫染家邻，借人铺设残衣帛。

宫花翦绫连院号，覆取翻看成一道。

织纹宛转𠡠字新，知是初谁六尺诰。

城霞失彩宫藓病，中与海图上衣领。

改颜幸售缘所遭，褪药玄香洗蓝影。

青绸易得泪承睫，击筑楚歌无故业。

歌残求书好事人，异代倘传诰绫帖。


# 同范智闻五月十四日夜赏月

**作者**: 刘子翚

## 诗词内容

微风浄郊原，暮色含清夏。

层巅月欲上，烱烱木叶罅。

丰姿一发亏，爽气千毫射。

流光不着地，黄抹溪西舍。

翩然释峤飞，云浪鳞鳞化。

常恐螺髻青，失此骊珠挂。

奇观天所吝，老眼得屡借。

不嫌神太清，跣立高梧下。

故人肯留连，一笑偶良夜。

浊醪勿虚杯，庭缟醉可藉。


# 翠微峰

**作者**: 王汝舟

## 诗词内容

尘嚣十里清，秀岭半空插。

萦纡疑无路，两石开一峡。

豁然见天宇，四顾皆峭拔。

入门上石级，伛偻如登塔。

悬岩置楼殿，飞栋相匼匝。

徐行云影动，低语谷声答。

仰视绝壁间，势恐千仞压。

侧身过幽谷，洞口若呀呻。

仙英去何许，遗像寄山胁。

浴池弄清泚，不敢着脚踏。

顾余倦游者，一宿借云榻。

天风吹夜籁，客兴亦萧飒。

幽寻约重来，吾屐当再蜡。


# 送昭敏首座

**作者**: 释重显

## 诗词内容

君不见，鹫峰胜集，百万茫茫等闲过，坏衲之外皆清堕。

君又不见，熊岭孤运，岁月索索艰难生，深雪之中有一个。

宛转流落千余年，危分崄布空平阗。

弁龙蛇兮眼何正，擒虎兕兮机不全。

石窗四顾沧溟窄，寥寥不许白云白。

掣断金锁天麒麟，高举铁鞭击三百。

犹轻舍，争知也，别有七星光鬭射。

风前把欲赠行人，将报不平遶天下。


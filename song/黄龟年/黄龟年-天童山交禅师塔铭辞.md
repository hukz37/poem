# 天童山交禅师塔铭辞

**作者**: 黄龟年

## 诗词内容

西来谁露真消息，教外别传要端的。

黄龙佛法付儿孙，临济宗风本奇特。

珍重天童老古锥，声名四海日星垂。

当年一喝狮子吼，狐狸望风而避之。

直截机锋难凑泊，摘叶寻枝何太错。

满堂龙象竞交参，侧耳惟聆师一诺。

虚空扑落水流东，护塔松楸长旧丛。

龟毛拂子三千丈，光彩流传太白峰。


# 观陆士龙作顾彦先妇答夫二首有感韵  其二

**作者**: 戴复古

## 诗词内容

鼠璞窃美名，冠玉假外观。

良人夸意气，下妾愁岁晏。

念君始行迈，雪岭梅初粲。

春风桃已红，光阴等导弹。

相思果如何，金环宽玉腕。

昔为连理枝，今作抟沙散。

惜哉牛与女，脉脉阻河汉。

特栖良独难，守坚祇自赞。

双剑几时合，寄声问华焕。

勿听五羊歌，富贵忘贫贱。


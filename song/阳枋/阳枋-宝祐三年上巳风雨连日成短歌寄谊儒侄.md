# 宝祐三年上巳风雨连日成短歌寄谊儒侄

**作者**: 阳枋

## 诗词内容

风雨飘摇三月三，绮罗罢游客停骖。

满城春树烟{髟/监}𩭹，朱户绿窗愁不堪。

香芹刺泥燕争衔，杜鹃欲啼情正含。

舞雩儿童笑鸰{含鸟}，尧舜气象此中涵。

鼓瑟高人手可探，淡音非雅亦非南。

太守风期神与参，我解此意谁为谈，但觉满怀春酣酣。

花柳蒙迷不可贪，芳菲易歇随浮岚。

闲闭阁门何所耽，惟见千山万山秀色郁如蓝。


# 伯劳

**作者**: 于石

## 诗词内容

呜呼有生初，蠢蠢不知几。

血气均有欲，扰扰靡穷已。

伯益烈山泽，庭氏挟弓矢。

驱除或未尽，遗类复纷靡。

岂惟枭鸟恶，亦有伯劳氏。

琐琐至微物，凶悖乃如此。

不思天壤间，万物虽异类。

子之于父母，恩爱均一理。

卵翼哺尔成，胡为遽忘义。

昔闻乌反哺，羔羊能跪乳。

蜂蚁识君臣，豺狼知父子。

寄语当世人，为此勿为彼。


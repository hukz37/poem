# 耳耳

**作者**: 柯芝

## 诗词内容

耳耳非佳语，陆陆难为颜。

我生胡不淑，多戚长鲜欢。

摇落复已绿，春风满江干。

最灵起予兴，欲言骨肉酸。

园桑摧为薪，桃李亦半残。

翘荛企晴燠，九室十更寒。

飞钱如美色，乃入贵者阑。

丘闾有谷卖，穷櫩朝无𫗴。

不售信蹙隠，徒手良抱叹。

宛转愒余息，沟壑分寸间。

吾辈正不免，遑暇恤彼{疒众}。


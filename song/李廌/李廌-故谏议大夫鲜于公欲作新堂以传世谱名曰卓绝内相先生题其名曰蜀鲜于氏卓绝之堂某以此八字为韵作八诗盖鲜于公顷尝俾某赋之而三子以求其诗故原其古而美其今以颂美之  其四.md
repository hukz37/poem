# 故谏议大夫鲜于公欲作新堂以传世谱名曰卓绝内相先生题其名曰蜀鲜于氏卓绝之堂某以此八字为韵作八诗盖鲜于公顷尝俾某赋之而三子以求其诗故原其古而美其今以颂美之  其四

**作者**: 李廌

## 诗词内容

功高翊戴重，锡土仍命氏。

蝉冕旧传家，龙衮式增贲。

谁云五世泽，久袭万锺贵。

非惟赖先庆，奕叶艺忠义。


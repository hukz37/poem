# 古诗

**作者**: 杭学士人

## 诗词内容

上书如啜卢仝茶，直论国体宁无哗。

依然茅苇纵横斜，锺山老柏休槎牙。

呜呼时事如丝麻，食肉者口徒咿哇。

鬼蜮空含射影沙，逐客令下堪吁嗟。

识者将谓秦得邪，淳祐寖不如端嘉。

邪人刚指正人邪，时有引喙鸣灵鸦。

失脚奇祸曹罗罝，尼山草木枯无华，奄奄山鬼相揄揶。

我今束书归天涯，不惜一去惜国家。


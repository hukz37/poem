# 南华阳洞

**作者**: 周文璞

## 诗词内容

稽首游名山，驾言入华阳。

南洞极秘怪，松草泉水香。

曲几妙隶画，残碣刊灵章。

俛首试一窥，冷风袭绡裳。

守庵敬爱客，暖我紫术汤。

遗我鹅眼钱，云是洞所藏。

往有寻幽徒，入见黄金墙。

侈心或已起，几受奇鬼戕。

身傥获会遇，敢恨飞蓬霜。

更丐一片土，小筑安闲房。

朝披神芝图，暮试{扟扌=饣}饭方。


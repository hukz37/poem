# 舟中对月

**作者**: 董嗣杲

## 诗词内容

过峡水不清，浑浊甚他处。

今朝喜得晴，看月莫犹豫。

尽力掀篷开，浄着两眼觑。

月色更婀娜，炯然洗积虑。

前矶水冲撞，传若小灔滪。

令人厌水程，惟祝江灵助。

天地境界古，恨无槁梧据。

余樽就手沥，适口乏啖茹。

嗫嚅味自佳，不须劳举箸。

醒去掩篷眼，零落故衾絮。

呼天招仙游，同学列子御。

傥转北头风，穏涉芜湖去。


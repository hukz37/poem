# 羽觞飞上苑

**作者**: 董嗣杲

## 诗词内容

日色荡晓香尘起，上苑春融锦屏里。

蕙枝小叶攒石台，桃英乱糁浮池水。

鳞波皱云展翠绡，羽幰逐风飒珠履。

骝飞步袅蹀躞髙，杯行声度提壶美。

提壶朝暮啼芳阴，啼尽东君脉脉心。

螭球流影晚阳浅，兽匜喷香淑景深。

灵鼍鼓曲肯停调，绿蚁漾艶争欢斟。

醉情得向芳辰畅，香车回碾银蟾沈。


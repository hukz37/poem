# 寄程申叔

**作者**: 董嗣杲

## 诗词内容

奇才不泯扬马名，善政况著龚黄绩。

政绩才名分外荣，山林意趣无方觅。

人生富贵骨相中，何须强力争豪雄。

三光五岳蟠心胸，岁寒春色梅花风。

我有小隠傍石屋，石上几回𣃁黄独。

看来我已不啻足，何事攅眉劳案牍。

程子谈何不碌碌，古意今情两堪掬。

归与归与毋忍辱，同寻牧童过天竺。


# 清夜偶成

**作者**: 董嗣杲

## 诗词内容

东林与西林，祗有矮墙隔。

逺永共家风，各自立茅棘。

我游难尽兴，入眼眩金碧。

孤塔插空斜，万树屯云窄。

香炉拥烟紫，莲花照亭白。

未闻海潮音，多时坐饥迫。

淮僧心胆麤，迎送勤朝夕。

疾趋谓有礼，健论本无益。

谁夸绝俗髙，反事望尘役。

逆料达者性，冥心灭踪迹。

日西乱鸟啼，俯仰阅今昔。

清游未遽返，忍冷坐寒石。


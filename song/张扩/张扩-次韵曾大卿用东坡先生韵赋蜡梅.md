# 次韵曾大卿用东坡先生韵赋蜡梅

**作者**: 张扩

## 诗词内容

湘潭有客善种花，晓移根墢来君家。

天公着意为刻蜡，幻出新苞亦尤物。

至游老仙旧相知，少年惜花多赋诗。

而今更挽金蕉叶，与花一处成三绝。

夜阑宝帐攒远山，钗头余苍薰醉眠。

明朝红紫麾不去，妖艳妨人觅佳句。

始信清臞自可人，此语嘱谁当嘱君。

请为百花作檀越，得意不妨时击钵。


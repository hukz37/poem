# 送务绅禅者分卫歌

**作者**: 释梵言

## 诗词内容

豁灵明，开正道，脱却多年肮臭破布袄。

顶门一札，眼睛便定动，如今识得无能老天。

真智现，非作造，卷衲携筇下云峤。

直去庐陵化有缘，万户千门须遍到。

禾山鼓，清平调，俯仰顺从心一照。

那边若遇本色人，点着皆知妙不妙。

子莫学，石头老，书信不通行太早。

得个清源𨱄斧儿，南台石上锄荒草。


# 送僧归净众

**作者**: 释慧空

## 诗词内容

君不见昔日贵湖抛保福，苎溪溪畔曾叮嘱。

汝归东海我归山，鸟道行人难措足。

又不见无隐当年隐石师，独傍岩阿烧栗皮。

尘埃扰扰未归客，四壁生涯说向谁。

我今不向石师住，贵湖亦非吾住处。

溪边流水自西东，岩畔栗皮任堆聚。

信脚来到五华峰，峰头重整旧家风。

为报漳泉诸道友，吉山元是福山翁。


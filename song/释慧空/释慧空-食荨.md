# 食荨

**作者**: 释慧空

## 诗词内容

朔风吹雪排疏棂，敲冰汲水淘香秔。

前村老樵馈法供，深壑病夫精勤诚。

聃聃黄耳拥秀色，不约春气锺柴荆。

隆隆沙铛沤起灭，点点釜口风雨争。

严行禁谒戒俗客，约束从事烦庖丁。

老饕寓意前具办，宿衲得路丰颐赪。

中林雪月皎户牖，一饱对榻双眸明。

五侯之家政自醉，我因欲卧听松声。


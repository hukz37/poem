# 送川全之云门

**作者**: 释慧空

## 诗词内容

入岭踏着披秀，恰似倒食甘蔗。

前头节节不同，未可只么掉下。

雪峰玄沙黄蘗，鼓山东禅西禅。

是处波腾岳立，随方五位三玄。

一一从头咬嚼，要令首尾完全。

云门尽头一节，苦硬如咬生铁。

一咬咬着舌头，洛阳桥成两截。

普贤隐身无地，文殊倒退三千。

有问蔗作何味，附子出在西川。


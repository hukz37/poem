# 胡笳十八拍十八首  其九

**作者**: 王安石

## 诗词内容

柳絮已将春去远，攀条弄芳畏晼晚。

忧患众兮欢乐鲜，一去可怜终不返。

日夕思归不得归，山川满目泪沾衣。

罼圭苑里西风起，叹息人间万事非。

寒声一夜传刁斗，云雪埋山苍兕吼。

诗成吟咏转凄凉，不如独坐空搔首。

漫漫胡天叫不闻，胡人高鼻动成群。

寒尽春生洛阳殿，回首何时复来见。


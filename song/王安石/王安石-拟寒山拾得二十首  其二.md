# 拟寒山拾得二十首  其二

**作者**: 王安石

## 诗词内容

我曾为牛马，见草豆欢喜。

又曾为女人，欢喜见男子。

我若真是我，祗合长如此。

若好恶不定，应知为物使。

堂堂大丈夫，莫认物为己。

凡夫当梦时，眼见种种色。

此非作故有，亦非求故获。

不知今是梦，道我能畜积。

贪求复守护，尝怕水火贼。

既觉方自悟，本空无所得。

死生如觉梦，此理甚明白。


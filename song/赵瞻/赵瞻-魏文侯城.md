# 魏文侯城

**作者**: 赵瞻

## 诗词内容

曰自战国争雄来，何城不荒为垒培。

治乱兴废讵足哀，矧无名号寒扵灰。

晋壤剖裂分家陪，魏至文侯功业恢。

三师经术王迹开，五臣御侮强敌摧。

况有成子相君才，吴起将兵亦伟哉。

内咨礼乐古典该，外强师旅腾风雷。

足尊天子朝灵台，乌用此城高崔嵬。

城之峻矣维其颓，宫之广矣今蒿莱。

黍离兴难悲邅回，如侯万国徒尘埃。

一时火炽俄烬煨，惟有陋俗知营财。


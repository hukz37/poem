# 赠景建将入都赠别

**作者**: 赵汝譡

## 诗词内容

子先文章宗，秀种凌孔翠。

观风多儒郡，籍籍罕与辈。

客远纡劳思，交新惬清会。

说诗延秋色，造极超古对。

敏识入悮领，玄功谢雕绘。

颇云幼把笔，涛涌亦川汇。

中探阴符膸，意蹑海蟾背。

悄然忽坐愁，穷老少所遂。

雄都始旋轸，上国专结佩。

八纮张云罗，局士绳墨内。

名场沾童肤，奇质委蒿艾。

卿侯雅如赏，荣爵宁尔爱。

早拜王命归，声明耀群昧。

吾衰愧尸职，笺劾力自退。

奋身登金台，农野甘秉耒。


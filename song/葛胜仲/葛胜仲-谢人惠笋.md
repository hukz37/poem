# 谢人惠笋

**作者**: 葛胜仲

## 诗词内容

箨龙初萌豹文点，味阙盘飧心正慊。

二公好事为髠锄，一日分甘香掩冉。

小靳全胜沈道虔，纵取何殊范元琰。

趣令庖宰事烧煮，未怕旁人呵聚敛。

白醪赤米最相称，紫蓼绿葵当少贬。

验长须知韩老嗜，称冤却笑卢仝俭。

遥怜萌出盛家林，岂不怀归畏官检。

愿君继饷走舆隶，莫遣烟篁拂崖广。


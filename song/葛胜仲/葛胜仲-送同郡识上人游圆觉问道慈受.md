# 送同郡识上人游圆觉问道慈受

**作者**: 葛胜仲

## 诗词内容

道人独往韵，半生服行衣。

专门施氏易，编脱屡绝韦。

文词粲藻火，词组不救饥。

弃家学心法，感叹悟昨非。

两年饱三白，屏弃甘与肥。

南行访道师，芒𪨗常轻飞。

侧闻长者寺，塔庙俱巍巍。

堂堂第一代，龙天共瞻依。

腾装来见语，舍是将安归。

勉旃叩玄旨，心花发清辉。


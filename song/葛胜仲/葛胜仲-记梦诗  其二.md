# 记梦诗  其二

**作者**: 葛胜仲

## 诗词内容

元丰功成身退闲，锺山小筑掩松关。

莘莘学子求卒业，说经闹若阛门间。

木铎兹文繄笔砚，紫绶垂腰眼岩电。

似闻一日置心猿，道德功名无不办。

配食孔庙时烝祠，子生其后不识之。

文章津源已默付，名爵岂待颜髪衰。

向来李峤梦双笔，至今辞藻无伦匹。

纳鉴唾口难细论，谓言不信有如日。


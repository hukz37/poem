# 次韵王得之方池父子玩月

**作者**: 葛胜仲

## 诗词内容

先生夜不眠，爱月真痴绝。

呼儿饮文字，桃黍聊一雪。

清光入酒堕胸次，照见万卷非涉躐。

商容颢气寒彻骨，况是冰轮圆不缺。

中宵影倒万顷池，上下金盘两澄彻。

广寒灵媛多飞琼，烟凝露暧收群声。

鱼冷跳波闻静岸，鹊惊遶树当前楹。

辞直道山来膝上，郎君吟兴纷纵横。

诗成父子定知已，门有佳儿真寜馨。

不须灵液玻璃碗，一梦瑶台亦非远。


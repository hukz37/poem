# 周文之运使巡按海寜追忆曩岁与伯仲同奉板舆之乐感慨赋诗不惟辞藻格力清蔚高迈且足以敦孝悌而厚风俗昔夏侯湛作诗示潘岳曰此文非徒温雅乃别见孝悌之性因次韵和二首  其一

**作者**: 葛胜仲

## 诗词内容

褰帷岩邑特从容，忆惜鸰原会一同。

乐孺共营兰荐膳，劬劳争报棘吹风。

绣衣握节新恩重，彩服承颜往事空。

三纪光阴真插羽，依然小市夕阳中。


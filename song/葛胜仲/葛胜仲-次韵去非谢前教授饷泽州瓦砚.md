# 次韵去非谢前教授饷泽州瓦砚

**作者**: 葛胜仲

## 诗词内容

锡花蒸成一坏土，联坳即墨元光舞。

飞鸳余韵照文房，吕翁心机同刻楮。

高平沃壤真土膏，砚与龙尾为朋曹。

刚柔得中不坯甈，共推妙手能甄陶。

郎官小样知名久，何须对面供十手。

讲郎尚有千载人，要此编摩论臧否。

请加什袭传后昆，阿买不独书八分。

纱帷昼静棐几滑，克肖鼻祖能缀文。


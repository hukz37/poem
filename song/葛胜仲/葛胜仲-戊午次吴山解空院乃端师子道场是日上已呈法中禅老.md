# 戊午次吴山解空院乃端师子道场是日上已呈法中禅老

**作者**: 葛胜仲

## 诗词内容

寻幽勇鼓枻，兹山初问津。

云烟落吾手，若水清潾潾。

苍官旧千章，类不赦斧斤。

以兹海藏涌，突兀干苍旻。

独余三大夫，欹盖皴龙鳞。

下阅往来辈，蜉蝣不知春。

迎宾上人者，貎古意甚真。

岂惟嗣老端，势到粲忍亲。

陟𪩘既幽绝，飞谈复清新。

何庸浥寒波，更祓元规尘。


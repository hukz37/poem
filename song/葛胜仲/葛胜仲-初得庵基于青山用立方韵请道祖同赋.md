# 初得庵基于青山用立方韵请道祖同赋

**作者**: 葛胜仲

## 诗词内容

身闲那赠绕朝策，来作菁山数旬客。

结庵痛谢九流宾，轻重嫌人分履屐。

才通箭道菖蒲潭，幼舆政合居山岩。

鬭健更须升绝顶，接天巨浸浮东南。

从来不办王济癖，石磴骑危甘脚历。

欲将土木化荆榛，坐叹清风来入室。

练裙葛帔居山村，共怪膏粱相国孙。

祝鸡为邻言不食，自此相从煮白石。


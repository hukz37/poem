# 次竹樽韵

**作者**: 吴则礼

## 诗词内容

北湖饭豆病且癯，经年不问觞为壶。

谁令如许彭亨腹，时唤麹生浇老儒。

此君风味美无有，会与渊明著名酒。

侏儒饱死死非缔交，仍挽皤罂作寮友。

堂上烛灭渠快哉，一饮一石今尘埃。

此君莫遣太孤绝，更须唤取鸱夷来。

老年经丘寻壑意，痿痿羸羸殊少味。

惟思著句与摩挲，径就便便图一醉。


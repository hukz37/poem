# 赠希先

**作者**: 吴则礼

## 诗词内容

太兄远从方广来，紧打脚绷帩草鞋。

堂头老人未相见，道眼心知如觌面。

山间五百大弟子，仆射鲁公办能事。

且烧汤鼎试中{氵霝}，凭仗阿先归举似。

丛林梁栋权与洪，戏为韵语亦复工。

曾参陶谢得一滴，漆盂蔬笋要洗涤。

白髪佳缞只要闲，梦想连床六尺单。

岂徒衲帔痿羸坐，共守团炉黄独火。


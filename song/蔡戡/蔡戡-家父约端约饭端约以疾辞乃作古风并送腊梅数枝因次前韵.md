# 家父约端约饭端约以疾辞乃作古风并送腊梅数枝因次前韵

**作者**: 蔡戡

## 诗词内容

诗仙逸气舒长虹，一洗万古凡马空。

五车蠹字勤且攻，不肯区区辨鱼虫。

雪中鹤氅如王恭，谁能低唱深帘栊。

年来何事怯霜风，闭门索句鸣笙镛。

新诗为我开愁容，退避岂敢争词锋。

君不可屈真卧龙，小窗独坐时一中。

故折金蓓赠我翁，绝胜桃杏漫山红。

君诗当得碧纱笼，此花宜侑琉璃锺。

走笔寄谢仍匆匆，昏暮叩户惊邻东。


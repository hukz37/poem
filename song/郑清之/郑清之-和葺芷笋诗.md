# 和葺芷笋诗

**作者**: 郑清之

## 诗词内容

我贫每笑齐之斶，晚食虽甘未忘肉。

梅肥尚余风折绿，溟涬餐英命骚仆。

藩篱剟彼羝角触，送似玉堂如楚束。

恶诗聊赋徐凝瀑，妙句飞来漱鸣玉。

曾无导吏随贾𫗧，坐遣跛奚委葵菽。

茁芽勤视缘坡竹，期饫伯仁空洞腹。

书肠膏腥士之辱，得鱼不敢饷羊续。

要知菜味胜山谷，步趋强颜发曲局。

盘有美茹无不足，陋矣王刍笺卫奥。


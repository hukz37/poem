# 赠梦英诗

**作者**: 柳开

## 诗词内容

昼光夜魄阴阳祖，五纬天立五行父。

万灵蕃昌根此树，刚柔各鬭清浊聚。

形类纷然填下土，精英闲见群宁侣。

雄剧唯神时可主，功格无先明竞睹。

舍羊犬猪用彪虎，气包茫昧廓区宇。

刓发披缁心有取，蜕免羁跼脱潜去。

身投西佛学东鲁，尘视诸徒飚远举。

狂呼饱醉贱今古，公室侯庭迎走户。

如攀乔柯腰俯偻，搜经抉诰将完补。

声号大荒铿簨簴，笔诟斯冰卑尔汝。

戟枝曳阵孰御侮，二十游秦老还楚。

蛟蟠枯泓骥追鼠，停舟湘𣸣吾兴语。

归返终南恨睽阻。


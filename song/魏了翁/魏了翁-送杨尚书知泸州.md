# 送杨尚书知泸州

**作者**: 魏了翁

## 诗词内容

断雁怀归芦叶秋，离鸾感照菱花羞。

五更呼儿拭残泪，淹速有命吾归休。

殿头三拜疏，去意浩莫收。

内前宣辞赐颜色，外间祖帐如云稠。

往年长安道，笑谈取公侯。

白璧抵山车断流，黄金牣屋花满楼。

万钉围腰笏头带，廷绅啧啧悬两眸。

吁嗟此何物，白尽人间头。

二十年重来，见此勇退杨泸州。

平生志气未肯倾，卷怀归洗岷峨愁。

我往送之门，感事增百忧。

匆匆别公上车去，怕鬼见笑君奚留。


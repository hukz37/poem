# 某曩在遂宁尝赋木犀云茂树幽花兀老苍不随众卉入词场虎头点点开金粟犀首累累佩印章明月上时疑白傅清风度处看黄香人才生世元如此不为无人不肯芳今十数年矣偶忆前作未免儿戏用韵再赋呈诸友

**作者**: 魏了翁

## 诗词内容

洞烟谿月楚山苍，万木辞林稼涤场。

老桂挟秋清入骨，明河倚树烂成章。

城隅静女闲逾美，泽畔累臣晚更香。

若数秋花饶此品，未容陶菊逞孤芳。


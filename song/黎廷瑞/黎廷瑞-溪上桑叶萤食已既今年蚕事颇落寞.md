# 溪上桑叶萤食已既今年蚕事颇落寞

**作者**: 黎廷瑞

## 诗词内容

沿溪十亩桑，绿叶敷且腴。

朝采不盈筐，暮视唯空株。

乃知飞萤来，窃食无复余。

汝饥既云餍，蚕饥当何如。

岂挟照书劳，我困正在书。

吃衣谚所笑，思炙计复虚。

僮奴日捕拾，囊献如囚拘。

尘编眊难皋，干死气亦纾。

政尔可得尽，一笑清霜初。

清霜几时来，我亦寒无襦。

及时且封溉，勗哉为后图。


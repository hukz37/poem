# 喜雨

**作者**: 谢薖

## 诗词内容

涉冬无一雨，玄冥阻骄阳。

上田尘沙飞，下田蒲稗荒。

锄犁不入土，龙具挂壁墙。

村居巷无井，抱瓮汲长江。

汲多恐流绝，无以饮牛羊。

昨宵天意动，浮云霾月光。

洒然润物功，洗苏及枯杨。

先帝剑弓冷，小臣涕泪滂。

属闻建中号，讴歌腾路傍。

雨从膏泽沛，风与和气翔。

山林独何幸，预喜霑稻粱。

尚能赋时雨，激烈歌阜康。


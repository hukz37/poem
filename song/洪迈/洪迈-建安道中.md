# 建安道中

**作者**: 洪迈

## 诗词内容

吾生意行初不谋，泛泛何啻波中鸥。

携家来作闽海梦，三年客食天南陬。

我先人庐在何许，大江之左道阻修。

奉新家有手足爱，只身归扫先梧楸。

旋当来此营斗粟，南北颠倒无时休。

此心转与世事左，自作磨蚁将谁尤。

安知不满达者笑，穷达一戏如观优。

咄哉吾语亦已堕，且与造物同浮游。


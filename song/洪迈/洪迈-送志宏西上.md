# 送志宏西上

**作者**: 洪迈

## 诗词内容

九州眼一槩，余子真琐琐。

岳立{山/咅}嵝中，喜此高岋峨。

如公吾辈人，取友一到我。

挥毫赋垂天，风雨卷蓬颗。

相期八表游，未觉夙心左。

解龟醉江阁，酒面山月堕。

起瞻帝乡云，感叹不成坐。

何须飞霞佩，自办凌风舸。

瀛洲渺溟渤，万里一掀簸。

缄诗寄天涯，秉烛对新火。

那知市门仙，斗禄事么么。

空余肠九回，上疏何日果。


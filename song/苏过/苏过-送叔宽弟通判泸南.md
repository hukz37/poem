# 送叔宽弟通判泸南

**作者**: 苏过

## 诗词内容

老人出乡不得归，西山颍水含清悲。

脂车独办入蜀计，栾城季子真男儿。

凌云栈道三千里，屈指渡泸五月时。

想欢里门下父老，寒食上冢先蟆颐。

吾弟平生得诗礼，大吾门户惟子期。

巴川僰道人鄙远，谁肯仁义变蛮夷。

蜀筇蒟醤亦安用，唐蒙已死仍疮痍。

请君携泥一丸去，持此关塞安黔黎。


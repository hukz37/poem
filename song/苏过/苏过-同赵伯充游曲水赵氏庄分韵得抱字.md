# 同赵伯充游曲水赵氏庄分韵得抱字

**作者**: 苏过

## 诗词内容

三春失行乐，风雨与病恼。

忽惊节物改，树密莺声老。

滥陪闲中客，载酒寻芳草。

东郊纵适，苍莽事幽讨。

谁欤有隐居，谿谷相郁缭。

疏篱映修竹，叩门许径造。

主人虽锄耰，好客自酒扫。

结茅□□年，种木今合抱。

飘然佳公子，忽弄松风操。

丝桐岂能尔，妙意超物表。

归途践危桥，月上千林缟。

兹游非人寰，俗耳不可道。


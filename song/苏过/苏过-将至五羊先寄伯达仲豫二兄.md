# 将至五羊先寄伯达仲豫二兄

**作者**: 苏过

## 诗词内容

人皆有离别，我别不忍道。

惟应付梦幻，事已共一笑。

忆昔与仲别，秦淮汇秋潦。

相望一叶舟，目断飞鸿杳。

伯兄阳羡来，万里逾烟峤。

未温白鹤席，已饯罗浮晓。

江边空忍泪，我亦肝肠绕。

崎岖七年中，云海用浩渺。

岂知羌村晚，惊拜杜陵老。

干戈虽事异，欢喜动夷獠。

山川旧凄惨，云物今清好。

不似玄都桃，秋风不堪扫。


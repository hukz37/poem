# 张几仲被召还朝其幕府赵承之送行至漳水用杜子美诗为韵作诗十篇既还孙志康亦取其韵追送过方官并门因几仲之来遂得诸公相遇今幕府例罢不能无离索之意故亦用此韵见意  其三

**作者**: 苏过

## 诗词内容

闻公卜菟裘，欲访有鱼稻。

彩衣归林下，池塘共春草。

贤者享三乐，世俗未易道。

但恐东山心，上意还不报。


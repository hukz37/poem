# 小雪

**作者**: 苏过

## 诗词内容

小雪不盈寸，阴风何凛冽。

那堪平地尺，奈此衣百结。

天以固念念民，已兆丰年悦。

不知贫与富，苦乐相悬绝。

沈沈五侯居，碧瓦题目华棁。

兽炭麒麟红，银瓶黄封揭。

春风遶幄帐，醉面生绮缬。

赐宴明光宫，玉色迷金阙。

谁怜荜门士，破壁穿飞屑。

捉襟肘常见，纳履指屡决。

夜长不可度，薪湿何由𦶟。

饥吟数更鼓，坐叹生理拙。

寒暑有代谢，俣须怨穷达。

犹胜卧穹庐，破毡空自啮。


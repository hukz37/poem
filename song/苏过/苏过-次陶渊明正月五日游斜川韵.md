# 次陶渊明正月五日游斜川韵

**作者**: 苏过

## 诗词内容

岁丰田野欢，客子亦少休。

糟床有新注，何事不出游。

春云翳薄日，磻石俯清流。

心目两自闲，醉戗不惊鸥。

茅蒋谁氏居，鸡鸣隔林丘。

曳杖叩其门，恐是沮溺俦。

但苦𫛞舌谈，尔汝不相酬。

筑室当为邻，往来无惮不。

澄江可寓目，长啸忘千忧。

傥遂北海志，余事复何求。


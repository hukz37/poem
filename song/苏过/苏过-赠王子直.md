# 赠王子直

**作者**: 苏过

## 诗词内容

南行几万里，亲旧书亦缺。

谁知倾盖交，乃胜白头节。

去国日已远，凄凉瘴烟窟。

未著绝交书，已叹交游绝。

门前空雀罗，巷语纷𫛞舌。

怪君一事无，访我此穷髪。

自怜甑生尘，每愧羹屡颉。

何以为子娱，江水清可啜。

男儿重志气，勿使变穷达。

宁甘一瓢乐，耻为五斗折。

火急数相聚，回头君欲别。

一榻当再悬，重来为君设。


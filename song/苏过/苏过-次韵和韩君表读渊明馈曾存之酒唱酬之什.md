# 次韵和韩君表读渊明馈曾存之酒唱酬之什

**作者**: 苏过

## 诗词内容

弹冠初为米，挂冠不待稔。

人言学陶生，此举安能尽。

陶生物表人，世网那得窘。

邈如孤凤凰，翱翔天际岭。

聊应寓诗酒，不在朱弦韵。

曾韩轻轩冕，雅意妙无畛。

远寻柴桑游，时遣醉帽陨。

陟世憎傥来，归耕犹有准。

糟床得佳友，麹糵粗可信。

摄衣请从之，嗟我独后警。


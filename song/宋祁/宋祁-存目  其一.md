# 存目  其一

**作者**: 宋祁

## 诗词内容

诗题：庄献太后哀挽应制二首首句（全诗）：其一：宝慈垂母训，一纪御璿除。

地有占沙旧，天仍补石余。

轩星沦夕纬，翟辂去宸居。

异日金縢启，方知复辟书。

（自注：太后上仙后，皇帝于巾箱中得复辟诏草。

）其二：旰仄身无惮，寒暄疾有加。

灾生纤女□，魂断濯龙车。

廞翣浮辰旭，边箫咽暝霞。

唯留长乐注，刊羡在皇家。


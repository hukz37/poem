# 慈圣阁秋橙结实上召宗室同观

**作者**: 宋祁

## 诗词内容

昔预穰侯贡，今移汉掖旁。

帝怜秋实茂，天许本根强。

媚叶童童密，幽花裛裛香。

苞垂列星纬，味变九霞浆。

薰轸分风近，仙盘饷露凉。

和羹并梅{艹橑}，连叶让芝房。

舜日晨烘雾，尧云夕护霜。

不随江北化，思助庙中尝。

卢橘非同种，安榴肯群芳。

荣观耸麟族，赋笔助荷囊。


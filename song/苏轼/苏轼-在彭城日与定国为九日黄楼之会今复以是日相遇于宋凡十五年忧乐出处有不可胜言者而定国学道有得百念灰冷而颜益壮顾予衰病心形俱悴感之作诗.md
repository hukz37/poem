# 在彭城日与定国为九日黄楼之会今复以是日相遇于宋凡十五年忧乐出处有不可胜言者而定国学道有得百念灰冷而颜益壮顾予衰病心形俱悴感之作诗

**作者**: 苏轼

## 诗词内容

菊盏萸囊自古传，长房宁复是臞仙。

应从汉武横汾日，数到刘公戏马年。

对玉山人今老矣，见恒河性故依然。

王郎九日诗千首，今赋黄楼第二篇。


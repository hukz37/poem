# 自清平镇游楼观五郡大秦延生仙游往返四日得十一诗寄子由同作 爱玉女洞中水既致两瓶恐后复取而为使者见绐因破竹为契使寺僧藏其一以为往来之信戏谓之调水符

**作者**: 苏轼

## 诗词内容

欺谩久成俗，关市有契𦈡。

谁知南山下，取水亦置符。

古人辨淄渑，皎若鹤与凫。

吾今既谢此，但视符有无。

常恐汲水人，智出符之余。

多防竟无及，弃置为长吁。


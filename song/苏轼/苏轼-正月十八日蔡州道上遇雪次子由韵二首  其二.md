# 正月十八日蔡州道上遇雪次子由韵二首  其二

**作者**: 苏轼

## 诗词内容

铅膏染髭须，旋露霜雪根。

不如闭目坐，丹府夜自暾。

谁知忧患中，方寸寓羲轩。

大雪从压屋，我非儿女萱。

平生学踵息，坐觉两{革登}温。

下马作雪诗，满地鞭棰痕。

伫立望原野，悲歌为黎元。

道逢射猎子，遥指狐兔奔。

踪迹尚可原，窟穴何足掀。

寄谢李丞相，吾将反丘园。


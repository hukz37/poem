# 有言郡东北荆山下可以沟畎积水因与吴正字王户曹同往相视以地多乱石不果还游圣女山山有石室如墓而无棺椁或云宋司马桓魋墓二子有诗次其韵二首  其二

**作者**: 苏轼

## 诗词内容

茫茫清泗遶孤岑，归路相将得暂临。

试着芒鞋穿荦确，更然松炬照幽深。

纵令司马能镵石，奈有中郎解摸金。

强写苍崖留岁月，他年谁识此时心。


# 游灵隠高峰塔

**作者**: 苏轼

## 诗词内容

言游高峰塔，蓐食治野装。

火云秋未衰，及此初旦凉。

雾霏巌谷暗，日出草木香。

嘉我同来人，久便云水乡。

相劝小举足，前路高且长。

古松攀龙蛇，怪石坐牛羊。

渐闻钟磬音，飞鸟皆下翔。

入门空有无，云海浩茫茫。

惟见聋道人，老病时绝粮。

问年笑不答，但指穴藜床。

心知不复来，欲归更彷徨。

赠别留匹布，今岁天早霜。


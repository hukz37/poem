# 自清平镇游楼观五郡大秦延生仙游往返四日得十一诗寄子由同作 自仙游回至黑水见居民姚氏山亭高绝可爱复憩其上

**作者**: 苏轼

## 诗词内容

山鸦晓辞谷，似报游人起。

出门犹屡顾，惨若去吾里。

道途险且迂，继此复能几。

溪边有危构，归驾聊复柅。

爱此山中人，缥缈如仙子。

平生慕独往，官爵同一屣。

胡为此溪边，眷眷若有俟。

国恩久未报，念此惭且泚。

临风浩悲叱，万世同一轨。

何年谢簪绂，丹砂留迅晷。


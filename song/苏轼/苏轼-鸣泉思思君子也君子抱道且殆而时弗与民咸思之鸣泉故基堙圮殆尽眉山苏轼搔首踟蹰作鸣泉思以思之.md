# 鸣泉思思君子也君子抱道且殆而时弗与民咸思之鸣泉故基堙圮殆尽眉山苏轼搔首踟蹰作鸣泉思以思之

**作者**: 苏轼

## 诗词内容

鸣泉鸣泉，经云而潺湲。

拔为毛骨者修竹，蒸为云气者霏烟。

山夔莫能隠其怪，野翟讵敢藏其奸。

茅庐肃肃，昔有人焉。

其高如山，其清如泉。

其心金与玉，其道砥与弦。

执德没世，落月入地。

英名皎然，阳曦丽天。

旧隠寂寂，新篁娟娟。

思彼君子，我心如悬。

谷鸟在上，巌花炫前。

鸣泉鸣泉，使我菀结而华颠。


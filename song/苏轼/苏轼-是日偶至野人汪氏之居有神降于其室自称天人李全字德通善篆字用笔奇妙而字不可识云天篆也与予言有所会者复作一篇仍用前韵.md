# 是日偶至野人汪氏之居有神降于其室自称天人李全字德通善篆字用笔奇妙而字不可识云天篆也与予言有所会者复作一篇仍用前韵

**作者**: 苏轼

## 诗词内容

酒渴思茶漫扣门，那知竹里是仙村。

已闻龟策通神语，更看龙蛇落笔痕。

色瘁形枯应笑屈，道存目击岂非温。

归来独扫空斋卧，犹恐微言入梦魂。


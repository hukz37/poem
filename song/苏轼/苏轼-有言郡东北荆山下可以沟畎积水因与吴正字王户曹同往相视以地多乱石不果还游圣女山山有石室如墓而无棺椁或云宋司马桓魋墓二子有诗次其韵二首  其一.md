# 有言郡东北荆山下可以沟畎积水因与吴正字王户曹同往相视以地多乱石不果还游圣女山山有石室如墓而无棺椁或云宋司马桓魋墓二子有诗次其韵二首  其一

**作者**: 苏轼

## 诗词内容

侧手区区岂易遮，奔流一瞬卷千家。

共疑智伯初围赵，犹有张汤欲漕斜。

已坐迂疏来此地，分将劳苦送生涯。

使君下策真堪笑，隠隠惊雷响踏车。


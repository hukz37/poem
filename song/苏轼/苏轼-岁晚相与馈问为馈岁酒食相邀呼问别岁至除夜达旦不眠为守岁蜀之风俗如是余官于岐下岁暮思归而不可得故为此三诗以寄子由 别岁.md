# 岁晚相与馈问为馈岁酒食相邀呼问别岁至除夜达旦不眠为守岁蜀之风俗如是余官于岐下岁暮思归而不可得故为此三诗以寄子由 别岁

**作者**: 苏轼

## 诗词内容

故人适千里，临别尚迟迟。

人行犹可复，岁行那可追。

问岁安所之，远在天一涯。

已逐东流水，赴海归无时。

东邻酒初熟，西舍彘亦肥。

且为一日欢，慰此穷年悲。

勿嗟旧岁别，行与新岁辞。

去去勿回顾，还君老与衰。


# 临桂尉杨渭夫以诗来因次其韵兼简同僚

**作者**: 陈傅良

## 诗词内容

万物各美恶，一室有面背。

去来故无恒，欣厌惟所会。

有能悟兹理，何必著幽邃。

后圃并山麓，修竹积空翠。

斧寻自何年，樊养特过计。

陈根独遭时，沃壤亦借势。

居然成独清，可以掩众媚。

亭院起中{不/几}，湖潦粲前际。

于时吾岂敢，谓此天作对。

新诗忽盛谈，俗状良内愧。

子方及归期，客复搅离思。

尚当封殖之，去日如始至。


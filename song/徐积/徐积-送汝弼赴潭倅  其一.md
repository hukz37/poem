# 送汝弼赴潭倅  其一

**作者**: 徐积

## 诗词内容

莫说江南行路长，山苍苍兮水茫茫。

莫问长沙城远近，洞庭湖口是潇湘。

去时先上岳阳城，夜宿巴陵探阴晴。

泛洞庭时四五更，出湖口处曈昽明。

平生闻说潭与衡，今来吏隠驻箳篂。

四时所见皆所经，湖青草兮庙黄陵。

眼看君山别洞庭，笑谈却作江南行。

巴陵渡口转船头，一帆风过岳阳楼。

行尽江山到真州，画船旗鼓入扬州。


# 芰荷歌

**作者**: 徐积

## 诗词内容

孔雀团花翡翠钿，青皇抛尽买花钱。

渌鱼飞胆大如拳，琉璃瓦坠紫微天。

湘妃曲谱谁可传，彩毫不动斜卷笺。

我家食客常三千，杯槃一样青瑶圆。

麻姑下来寻水仙，不见波澜只见烟。

昨夜秋风吹洞房，起来先著碧霞裳。

半含笑面齐鬬妆，家家院落绀为墙。

不道采花人在傍，贪看飞来白纻郎。

亦有美人贞且良，独在碧绡帏下藏。


# 冯震野航

**作者**: 李石

## 诗词内容

蓬莱弱水三万里，片帆风便一日耳。

世间众水集枯沟，{圭/黾}黾自夸河伯秋。

况于平地凿户牖，此岂有水仍推舟。

先生弹铗太不恶，昔人野航今改作。

明知此意不为鱼，船头船尾千卷书。

笭箵活计大如斗，欲驾雷电凌空虚。

白波涨天须少待，小劫未迟苍鬓改。

安排去作踏浪儿，几度桑田变成海。


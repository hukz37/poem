# 历阳倅蒙庵郑公卒于位记岁在丁丑与仆有交承之契方来自镇西而仆亦自安丰往邂逅于合肥驿中获为三日之款所谈无非周易太玄老庄之书开警蒙昧多矣公平生学佛行一着端的不昧所谓毫髪无遗恨者仆老矣请从其后而为浄土之游似不晚也作是诗以吊之  其一

**作者**: 王之道

## 诗词内容

我倅安丰日，君来自历阳。

交承分彼此，邂逅及行藏。

精义通玄易，微言妙老庄。

刹那今十稔，叹仰未能忘。


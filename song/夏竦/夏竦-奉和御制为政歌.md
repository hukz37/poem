# 奉和御制为政歌

**作者**: 夏竦

## 诗词内容

黼帐夜分常监寐，鳯轩端委敷文治。

肇建元封陟介丘，寖寻毖祀临汾水。

茂烈馨香久际天，精心励翼弥恭已。

体道推仁洽惠和，斵凋归厚蠲华侈。

怀柔四貊尽来庭，边圉无尘似平砥。

尧德钦明惇茂族，汉条寛大措祥刑。

永观禹画同文轸，更伫虞巡审量衡。

睿政无为犹日慎，布昭谟训掩汤铭。


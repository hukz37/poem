# 韩廷玉筑亭于官舍之旁园中故多梅会有飞雪予因题其扁曰梅雪盖取少陵诗语而刘公贡父送刘长官掌广西机宜尝用此事有雪片梅花五岭春之句今廷玉适为此官于以名亭抑其宜也亭边花木多吾弟定叟旧植故予首章及之  其三

**作者**: 张栻

## 诗词内容

眼底风光正自佳，滞留何必叹天涯。

日长况是文书省，且与闲吟对落花。


# 正甫还长沙复用斜川日和陶韵为别

**作者**: 张栻

## 诗词内容

吾党有佳士，寡欲自日休。

眷言平生心，从我万里游。

披云度岭峤，犯雪临江流。

顾我无定踪，飘然若轻鸥。

兹行虽云远，所忻近故丘。

况得与君俱，岂患寡朋俦。

有酒君为饮，有句君能酬。

如何舍我归，颇亦念此不。

我老百念冷，独有谋道忧。

临岐无他祝，简编细研求。


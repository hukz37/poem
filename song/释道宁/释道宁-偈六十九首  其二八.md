# 偈六十九首  其二八

**作者**: 释道宁

## 诗词内容

丛林浩浩，谁是知音。

马祖堂中，盘山回首。

云门会里，明教翻身。

彼此一时，孰分优劣。

入鄽不露迹，随处是家风。

浅种与深耕，秋冬收颗粒。

从他五湖衲子，端坐无疑。

日高一钵和罗饭，禅道是非都不知。

尘中辨主，闹里求人。

两手扶犁，镢头边事。

陋巷不骑金镫马，回来却著破襕衫。


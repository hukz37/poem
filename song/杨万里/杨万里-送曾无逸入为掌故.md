# 送曾无逸入为掌故

**作者**: 杨万里

## 诗词内容

吉文江水走玉虹，我家水西君水东。

有时相思即命驾，连床夜两听松风。

中间薄宦各分散，南飞{加/鸟}鹅北飞雁。

朝来驿骑打谯门，有客有客来相见。

闻君携家入帝京，椎鼓发船天上行。

也能枉辙九十里，来访江西道院僧。

诗家两仙宿台省，红药苍苔紫薇影。

若问山僧作么生，日晏鶑啼眠不醒。


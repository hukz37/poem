# 张丞相咏归亭词二首  其二

**作者**: 杨万里

## 诗词内容

茞兰圃兮沼芙蕖，有美君子兮何斯其燕居。

孚尹兮袖间，升白虹兮斗之虚。

章甫兮深衣，御风骑气而天游兮，与造化而为徒。

独立万物之表兮，室迩而人甚远。

山立而渊靓兮，道德燕及乎虫鱼。

韦编兮在手，隠几而卧兮，梦一丈夫。

首肖乎尼山兮河其目，莞尔而笑兮告予以下学而上达，知我者其天乎。

忽寤兮四顾，款乃一声兮亭之西隅。


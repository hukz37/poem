# 缘识  其六

**作者**: 宋太宗

## 诗词内容

月光红焰影参差，九衢丽景意蹰踟。

车马往来珠无碍，几人相逐几人随。

天河夜静色如银，半拥红街半拥春。

山高市邑弦管处，烛残露显伴香尘。

传更漏唱欲将催，百万灯花焰里开。

醉酒狂歌家家客，行坐欢如莫自裁。

去年今夕一般游，桂树蟾宫慢欹楼。

更深渐觉寒气冷，云摇五色顺情流。


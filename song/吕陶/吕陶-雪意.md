# 雪意

**作者**: 吕陶

## 诗词内容

凄风向晚来何频，潜与嘉雪为涂津。

重云固结惨不动，六幕莾荡空无尘。

信哉北帝举冬令，肃清万类犹时巡。

人思沾被率土滨，有若渴者欲饮醇。

傥施余润及芽蘖，寸草亦望繁如茵。

尝闻洛阳纵高卧，抑有郢客歌阳春。

何如酒阵与之敌，却退寒色其威振。

天心安肯靳一洒，化力自可周群伦。

黎明忽见已盈尺，良瑞岂止山溢银。

预知豊年此足贺，十空九室皆斯民。


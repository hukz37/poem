# 有感

**作者**: 吕陶

## 诗词内容

春秋二百四十年，彗星三见书简编。

当时灾异岂止此，无乃旧史失其传。

咸平距今十八载，数出妖象垂经躔。

圣君忧劳畏天戒，责躬下诏殊恻然。

吏之不良民失职，思得谠谕绳诸愆。

太平日久德泽厚，济济多士追昔覧。

穷幽极远尽闻命，爱君虑国谁敢先。

闻陈药石宜有补，勿谓纶綍为虚言。


# 和质夫运使大夫久旱喜雨长句

**作者**: 吕陶

## 诗词内容

六月阳初亢，三农否忽倾。

应祈由化力，蒙惠得欢声。

草木英华动，山川气象清。

石间看燕舞，池上觉蛙鸣。

水阔江尤渺，云浓夜未明。

逡巡烦暑薄，时序好风轻。

喜意知余润，忧心恐易晴。

秀园吟际适，丰野望中平。

勤有贤侯志，霖非旧史评。

不须穷造物，土俗但犂耕。


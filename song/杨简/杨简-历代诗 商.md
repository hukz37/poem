# 历代诗 商

**作者**: 杨简

## 诗词内容

商汤兴时民戴后，外丙仲壬继其后。

太甲沃丁及太庚，小甲雍己及太戊。

仲丁外壬河亶甲，祖乙祖辛传沃甲。

祖丁相继有南庚，阳甲之后是盘庚。

盘庚能复兴商邑，不幸小辛小乙立。

武丁有德号高宗，祖庚祖甲又无功。

廪辛庚丁逢武乙，太丁帝乙衰王室。

末有纣辛名曰受，民心遂归周武后。

六百余年三十主，周得天下商遂亡。


# 乡人吕正之教三子连中童子科盛哉前此无有也推原所以启其意者繇今大漕显谟公乃不远数百里来致感激余与之酾酒道旧欢甚匆匆欲归赋诗以留之

**作者**: 严焕

## 诗词内容

千秋万岁圣贤话，尽挂诸郎齿颊闲。

发纵指南知有自，昂霄耸壑定非艰。

灵椿挺挺元未老，珠树枞枞孰可攀。

过我朝阳语中曲，且停烟櫂置家山。


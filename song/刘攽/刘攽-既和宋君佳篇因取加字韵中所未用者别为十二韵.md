# 既和宋君佳篇因取加字韵中所未用者别为十二韵

**作者**: 刘攽

## 诗词内容

板筑废已久，楼居仍可嗟。

敢辞才不逮，何说智无涯。

史例同新作，民谣异刺奢。

栋梁虹夭矫，轩槛兽盘拏。

万室瞻华宇，千兵拥建牙。

浮云生柱础，杲日透窗纱。

明灭穿林水，稠重复堑花。

长空指去鹭，过雨乱鸣蛙。

屡获诗人赋，时纡长者车。

荐觞凝缥白，谐语缪壶龃。

隠吏容攀桂，终更遽及瓜。

多惭双鬓雪，萧飒对文緺。


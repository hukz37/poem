# 嘉祐末予始为学官同舍六人后二年间钱醇老为秘阁校理杨之美出判颍州刘隠之姜至之麻仙夫李景真相次为王宫教授曩游无复留者初秋夜直偶书寄杨之美

**作者**: 刘攽

## 诗词内容

夷路驱车势易奔，青冥纵翼自孤骞。

求为散木甘无用，正似灵光幸独存。

汗简老生跻璧府，曳裾贤傅遍王门。

子云寂寞经同病，会待庭枝看有孙。


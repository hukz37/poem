# 古诗咏欧阳永叔家白兔

**作者**: 刘攽

## 诗词内容

飞若白鹭，众不足珍。

走若白马，近而易驯。

古来希世绝远始为宝，白玉之白无缁磷。

乃知白兔与玉比，道与之貌天与神。

莹然月魄照霜雪，红眼顾眄珠璘{王扁}。

山农提携越千里，主人得之夸众宾。

网罗脱死鹰犬避，一以洁素能超群。

清江怆神龟，大野伤麒麟。

刳肠折足不免患，智若三穴方全身。

主人好奇意不倦，有来往往蒙金银。

老翁守株更有待，勿使珍物遗今晨。


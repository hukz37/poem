# 刁景纯得假还丹阳

**作者**: 刘攽

## 诗词内容

晨霜落川水，行子自相趣。

帝城桂为薪，斗米胜白玉。

丈人乘老犹爱书，十年厌直承明庐。

汉廷三最得予告，此行亦是思鲈鱼。

沙头打鼓朝发船，捩柂已见江湖天。

落帆京口望北固，此溪此山如宛然。

壮年封侯岂不好，金朱祇令夸者道。

闻公东冈长万杉，采芝何似商山老。


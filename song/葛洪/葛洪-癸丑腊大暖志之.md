# 癸丑腊大暖志之

**作者**: 葛洪

## 诗词内容

岁晏风裂肉，今乃顿和柔。

玄冥在何许，而使威令收。

阴冰澌已泮，础柱汗交流。

敝扇出故箧，老体捐轻裘。

细人幸煦燠，君子深噍啁。

天地有正气，来往无停辀。

春蚕而冬敖，夏假而秋揪。

此候或云舛，厥证良不瘳。

念昔有名相，死人遗道周。

眷焉不敢忽，顾逮一喘牛。

彼诚知所职，岂伊调燮羞。

嗟予寡所恃，隔绝明与幽。

罪戾不自省，胡为忧人忧。


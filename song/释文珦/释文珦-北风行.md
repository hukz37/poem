# 北风行

**作者**: 释文珦

## 诗词内容

北风凛凛生祁寒，阴云万里何{雨/漫}{雨/漫}，群木尽槁叶尽丹。

日月迅𫘝犹飞湍，人间光景亦易殚。

离家不如在家安，胡为夫君乃游般。

自古共嗟行路难，摧轮折轴良可叹。

客中忧绪常万端，何当对面同歌欢。

愿得此身生羽翰，与君相逐同鸳鸾。

有怀未遂宁容宽，耿耿不寐遥夜阑。

孤鸿求匹声嘶酸，使我感物摧心肝。


# 灯

**作者**: 华镇

## 诗词内容

细风吹雨霑疏幕，夜久灯青寒尽落。

未言金椀沃龙膏，且免邻墙旋雕凿。

淄川老翁牙齿疏，四十始欲披儒衣。

况是双鬓青丝好，不应便作衡门老。

他年清切许雄飞，人间万事随动颐。

不独千枝照罗幕，厩溷蜡泪当成堆。

吾乡先达少陵后，功名争光皋与伊。

虚斋一盏半明灭，宾主清谈到明发。


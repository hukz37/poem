# 仲舅尚书生朝

**作者**: 楼钥

## 诗词内容

去年生朝燕稽山，馆舍朗朗屋百闲。

红裙合乐饮彻旦，坐上众客皆酡颜。

今年生朝半归路，竹舆萧萧晓冲雨。

回头风景非去年，当时宾客今何处。

仕已喜愠曾何分，适斋未减楚子文。

鼻闲栩栩固自若，世情物态徒纷纷。

平生知足志闲退，归老乡关了无悔。

但欲年年醉西风，坐阅人闲百千岁。

人闲万事日不同，尚书人望方颙颙。

明年举酒拜公寿，安知不在槐庭中。


# 独骏图

**作者**: 毛直方

## 诗词内容

连天苜蓿青茫茫，盐车鼓车纷道傍。

肉鬃汗血不可常，权奇倜傥晦若藏。

五之六之无留良，如此独步何堂堂。

日三品豆慎所尝，天闲逸气谁能量。

一尺之棰五尺缰，了与辔络俱相忘。

大仆御直俨冠裳，庭前榻上婉清扬。

有诏有诏且勿忙，一洗凡马銮锵锵。

我观此图笔意长，欲言尚寄田子方。


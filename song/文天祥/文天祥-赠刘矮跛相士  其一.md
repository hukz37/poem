# 赠刘矮跛相士  其一

**作者**: 文天祥

## 诗词内容

炼石为形，铿金为音。

世方好圆，痴守方心。

阴阳絪缊，人一气质。

善恶之微，证于声色。

意所欲发，虽吾不知。

彼美子刘，洞其先几。

肮脏难合，今世道病。

如子所言，生禀已定。

戆夫勇士，往往一偏。

以视妾妇，岂不犹贤。

洪范得三，二曰刚克。

会其归其，好是正直。

学问工夫，气质用微。

汝能观形，安知其余。

子术已定，吾情已成。

子执子术，吾安吾情。


# 与刘羲仲检讨别后有怀

**作者**: 林敏功

## 诗词内容

檠灯耿夜窗，夜雨欲达晨。

寒鸡催晓色，结束征车轮。

车行马上霜，送子西入秦。

二年绝廪禄，此去当通津。

人生萍托水，相遇即相亲。

况我与夫子，恩意逾天伦。

屈指十日别，今君千里人。

关山行役劳，欲雪风怒嗔。

投身声利区，纳足冠盖尘。

铜墨不须叹，君心知爱民。

岁晚勿滞留，归及江南春。


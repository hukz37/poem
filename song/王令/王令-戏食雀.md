# 戏食雀

**作者**: 王令

## 诗词内容

秋风云气寒，秋雨昼夜兼。

饥禽湿不飞，左右烦顾瞻。

有雀独飞下，施徐入吾檐。

毛羽刷参差，嘴距交钩铦。

跳乘新舂箕，取饱公不嫌。

而吾本有意，听之取微纤。

忽惊自飞去，窗聿不少淹。

反就髙髙枝，啁哳气不恬。

嗟乎此微类，岂不无以厌。

来既冒弹射，固难责其廉。

然余乃无罪，见怒何过严。


# 游江阴寿寜寺

**作者**: 王令

## 诗词内容

寥萧枝上风，蜩蛰以秋告。

黯叆道旁树，荫绿凉可冒。

况承积阴余，急雨荡晴昊。

初凉逞新威，宿暑惩旧躁。

漫漫出门路，踽踽可谁造。

江声汹西奔，海远剧东到。

中间可行望，洗涤去尘抱。

况于林阜间，古屋架晴燥。

蚊虻稍敛收，轩户可淹傲。

惜乎余独游，不可携所好。

踟蹰𥩟归步，风作冷相劳。


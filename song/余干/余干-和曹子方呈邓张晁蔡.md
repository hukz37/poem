# 和曹子方呈邓张晁蔡

**作者**: 余干

## 诗词内容

可畏日轮如赤釜，赖有群仙司下土。

稍从寥廓涌浓云，旋向尘埃洒甘雨。

松萝既女更施泽，山木欲童俄得乳。

马牛暂息要途劳，鱼鳖顿舒炎海苦。

野鹳那虚屋上鸣，穴狸不缪山中语。

清风岂假白羽摇，轻汗宁沾翠绡舞。

已怜爽气满襟袖，更喜余霞照庭户。

后朝便足阅英才，为指帡幪设千俎。


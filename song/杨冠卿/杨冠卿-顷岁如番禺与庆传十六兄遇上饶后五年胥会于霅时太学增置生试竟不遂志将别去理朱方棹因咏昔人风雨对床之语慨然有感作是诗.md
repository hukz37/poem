# 顷岁如番禺与庆传十六兄遇上饶后五年胥会于霅时太学增置生试竟不遂志将别去理朱方棹因咏昔人风雨对床之语慨然有感作是诗

**作者**: 杨冠卿

## 诗词内容

囊空未办买山钱，壮志随人祗自怜。

千里乡关愁梦里，几年踪迹瘴江边。

回谿重困南抟翼，异县还寻东去船。

何日苍崖结茅屋，与君风雨对床眠。


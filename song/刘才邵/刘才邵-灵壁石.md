# 灵壁石

**作者**: 刘才邵

## 诗词内容

坚脆殊形俱是幻，要当尽付空花观。

其余空色两非真，习气从他不须断。

灵壁磬材如黑玉，岁久取多岸为谷。

问君何从得坚质，数尺嵚{山/欹}心赏足。

新诗俊如霜鹘拳，揽取物象神机圎。

援毫一挥不停手，岩壑意态何森然。

如闻驶舟行日近，不得随舟无少恨。

夜敲清响哦新诗，定有水仙帘外听。


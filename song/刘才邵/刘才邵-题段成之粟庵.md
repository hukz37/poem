# 题段成之粟庵

**作者**: 刘才邵

## 诗词内容

毗耶城中无垢师，丈室仅似蜗牛庐。

三万二千师子坐，同时容纳无赢余。

圎通境界不思议，一颗玄入随卷舒。

先生从来道眼具，深入不二离圏模。

粟庵宴坐观万法，不以诞幻惊群愚。

炯如白月挂圎碧，千江分影冰轮孤。

乃知芥子纳须弥，妙用岂以常形拘。

惜哉山人空索价，不悟心藏万卷书。


# 昨晚又捧五章尽含六义意转新而韵皆紧才益赡而调弥高始知元白之前贤虚擅车斜之美誉夜来遶遍林树搜穷肺肝虽巧拙以不侔亦讴吟而自得又依前韵各罄乃怀所贵夫伏老之身心亦冈避不量力之讥诮自兹解甲且议休兵向非起予何以为乐大雅君子无或见咍 五

**作者**: 李至

## 诗词内容

自念平生谁得如，一家衣食喜盈余。

新开北户都缘竹，特构南堂只为书。

已叹病来懽笑减，那堪老去往还疏。

谢他蓬岛神仙客，时下三清访陋居。


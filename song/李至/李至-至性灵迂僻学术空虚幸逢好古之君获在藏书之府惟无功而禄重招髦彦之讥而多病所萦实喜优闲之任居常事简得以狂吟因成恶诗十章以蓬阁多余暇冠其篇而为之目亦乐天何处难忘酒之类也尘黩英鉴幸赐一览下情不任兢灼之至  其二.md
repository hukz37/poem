# 至性灵迂僻学术空虚幸逢好古之君获在藏书之府惟无功而禄重招髦彦之讥而多病所萦实喜优闲之任居常事简得以狂吟因成恶诗十章以蓬阁多余暇冠其篇而为之目亦乐天何处难忘酒之类也尘黩英鉴幸赐一览下情不任兢灼之至  其二

**作者**: 李至

## 诗词内容

蓬阁多余暇，情孤与世违。

老嫌知道晚，闲觉近名非。

祸福随操履，穷通在隠微。

所亲应笑我，终日掩柴扉。


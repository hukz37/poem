# 邓成彦病以诗来问所以治病者作诗答之

**作者**: 李纲

## 诗词内容

四大假合初不真，筋脉纒络相依因。

□□□□类芭蕉，须叟变灭如浮云。

风寒暑湿起众疾，痛楚展转劳吟呻。

医工对治巧用药，分别佐使甘酸辛。

须知病者谁受病，其中必有不病人。

于斯荐取自调伏，沈疴消散如埃尘。

本来面目只一体，安用更分精与神。

欲识其中不病者，即是毗卢清净身。


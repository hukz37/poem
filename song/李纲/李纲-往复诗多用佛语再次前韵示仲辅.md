# 往复诗多用佛语再次前韵示仲辅

**作者**: 李纲

## 诗词内容

远涉异域求金仙，岂知不离方寸间。

此门悟入真捷径，安用困苦栖穷山。

凭君试灼一炷艾，能已千疴宁四大。

病根若悟本来空，是则名为观自在。

平生见尽学道人，舍妄求真不识真。

指端明月休错认，衣里宝珠元不贫。

巍巍荡荡如山阜，长与君俱君见否。

仁者自生分别心，断际何尝有前后。


# 志宏以牡丹酴醿见遗戏呼牡丹为道州长且许时饷酴醿作二诗以报之 酴醿

**作者**: 李纲

## 诗词内容

残阴未许春光泄，喷作沙阳三尺雪。

摧伤花卉尽枯槎，惟有酴醿寒更茁。

幽人早起傍园林，独喜枝头琼蘂缀。

应怜逐客正凄凉，折赠殷勤慰愁绝。

清香馥郁坐中飘，汲水养之殊未歇。

和烟带露愈芬芳，更许幽丛时为撷。

愁霖连日作轻寒，寂寂禅扉方昼闭。

春风骀荡好幽寻，安得连拳挂雌霓。


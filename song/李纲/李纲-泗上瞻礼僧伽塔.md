# 泗上瞻礼僧伽塔

**作者**: 李纲

## 诗词内容

汤汤淮泗滨，实为至人居。

至人骨已冷，灵响初不渝。

巍然窣堵波，金碧耀云衢。

突兀三百尺，势欲凌霄虚。

乃知天人师，宜有神明扶。

忆昔岁乙未，奉亲由此途。

开关瞻晬容，端相不可诬。

清秋日当午，为现摩尼珠。

蝉聮宝铎间，悬缀如流苏。

万目共瞻睹，稚耋驩惊呼。

重来念旧事，感叹涕澘如。

再拜礼双足，如师真丈夫。


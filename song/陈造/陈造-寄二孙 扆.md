# 寄二孙 扆

**作者**: 陈造

## 诗词内容

阿泰幼傥砀，势若泛驾马。

暂别已束发，折节殊曩者。

诵书口澜翻，昼夜曾不舍。

课肯犯雪供，笔亦挥汗把。

才地校优劣，不在阿儒下。

平时于方兄，眇视真土苴。

念翁少年日，为学不余暇。

混俗类疏放，秉心迺儒雅。

儿今颇肖吾，解笑时苟且。

师匠求有余，好书不外假。

缅怀萤雪边，力倍功更寡。

可用吾季孟，直辈古班贾。


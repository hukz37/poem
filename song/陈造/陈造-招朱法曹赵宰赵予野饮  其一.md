# 招朱法曹赵宰赵予野饮  其一

**作者**: 陈造

## 诗词内容

秦邮望仪真，相与不三驿。

仕学四十年，此地几旅食。

寓公芹泮士，十九尽亲识。

兹游最奇伟，诗坛许投迹。

每当觞咏间，不盖惭颊赤。

赤手桃虓虎，空弮抗雄戟。

四盼号猿手，未敢箭锋直。

排日有胜践，尚恐坐岑寂。

才卷俯江帐，复蜡东园屐。

小奚费收攟，巨橐珍的历。

摩挲归装富，足容傲侯伯。


# 赠盐城诸友

**作者**: 陈造

## 诗词内容

泉脉不通海滨土，人家辘轳上咸卤。

新秔本自玉为粒，荐熟便如猩血煮。

初尝已叹失香味，久食更忧戕肺腑。

城西禆海百顷宽，绀碧弥弥含雾雨。

我者舣柂酌清泠，洁比盘冰味牛乳。

得非天意补此乏，跬步可{奭斗}殊不苦。

但令十舟玄津致，坐遣千室皆甘茹。

迄今俗习不自拔，如食置傍饥不取。

铜章师帅尽时贤，盍有教条祛惰窳。

君不见乐天六筦挽西湖，惠利可容今愧古。


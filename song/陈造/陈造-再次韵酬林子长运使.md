# 再次韵酬林子长运使

**作者**: 陈造

## 诗词内容

绣衣如椽笔，可但江山助。

登楼得秀句，飞云为公住。

使君倾意气，接我便亲故。

自忖庸鄀陋，两公富全楚。

赋雪容末至，高轩先左顾。

醉乡信余地，肯作长沙舞。

和气挽春回，冰柱下檐雨。

代舍著狗盗，珠履贲豪举。

阿迁诧齐魏，琐琐吾未许。

我从两公游，趣舍本神遇。

更当问学闲，司南取夷路。


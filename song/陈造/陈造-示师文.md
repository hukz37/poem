# 示师文

**作者**: 陈造

## 诗词内容

朴樕已非材，肮脏遽成翁。

生无适时具，何向不涂穷。

赖结文字缘，人士饱过从。

三年尉山邑，趣操有同风。

博古得二臧，秀发仍两锺。

蒋侯厚本学，落笔语更工。

我卜当涂居，薪米耐阙供。

从渠得琢磨，遗汝不己丰。

士生在知道，寡陋难言功。

会理贵博观，受物由虚中。

潢污不扬漪，大江日倾东。

迟汝草灵光，一觞寿乃公。


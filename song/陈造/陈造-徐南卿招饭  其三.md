# 徐南卿招饭  其三

**作者**: 陈造

## 诗词内容

白昼曲肱睨东壁，鸒斯空复贼粮食。

晚途自笑砚生埃，少日颇尝韦串册。

生世恐随草木腐，忍使功言两无得。

长安宁无翕赩者，自疑有铁关腰膝。

乐天任运时近酒，子房逃荣犹却粒。

求穷我者迄未知，夫此谁怨夫谁德。

拟访鶑花豁襟抱，门外雨余泥一尺。

山阴不待兴尽回，掠面东风寒策策。


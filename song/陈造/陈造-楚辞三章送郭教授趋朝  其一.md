# 楚辞三章送郭教授趋朝  其一

**作者**: 陈造

## 诗词内容

昔尚父之之国，尝寝甘而见讥。

怀与安其费日，亦馆人之或知。

岂以抱当世之志，而常后可为之时耶。

有美一人兮居今而与古谋，气飘萧兮好修。

邑中之晳兮独能闯阃宎于轲邱，扈芷蘅兮荃其佩。

椟骊珠兮匣干将而未试，虽未试吾何慊兮，顾簪裳犹可隠蜗庐。

般礴兮天地俨其盖轸，一世系望兮如苍生何。

君何心兮山之阿，{奭斗}甓社兮羞藻芹，无为此焉婆娑。


# 大涤洞天

**作者**: 周密

## 诗词内容

太虚灏气浮空蒙，烟霞九琐蓬莱宫。

崩腾云木竞奇险，涧芳野实纷青红。

何年断鳌立天柱，古洞阴森白鸦舞。

玉书宝剑不可寻，老藓封崖滴玄乳。

光芒灵气干斗牛，遗丹叶下谁能求。

黄精紫杞遍岩谷，玄霜夜捣声幽幽。

老蛟千年睡未足，痴涎吼雷喷飞瀑。

阴风黑穴吹海腥，石虎当关横地轴。

是非万古一笑慨，神仙不死今安在。


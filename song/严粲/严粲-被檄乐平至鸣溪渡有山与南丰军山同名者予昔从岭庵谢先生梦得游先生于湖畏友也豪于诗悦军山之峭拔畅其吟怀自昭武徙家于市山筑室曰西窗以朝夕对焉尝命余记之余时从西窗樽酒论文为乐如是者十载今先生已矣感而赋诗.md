# 被檄乐平至鸣溪渡有山与南丰军山同名者予昔从岭庵谢先生梦得游先生于湖畏友也豪于诗悦军山之峭拔畅其吟怀自昭武徙家于市山筑室曰西窗以朝夕对焉尝命余记之余时从西窗樽酒论文为乐如是者十载今先生已矣感而赋诗

**作者**: 严粲

## 诗词内容

江西绝顶插晴空，此地山名偶自同。

唤起西窗十年梦，一樽何处酹诗翁。


# 雁翅夹作

**作者**: 孔武仲

## 诗词内容

川险固可畏，顺风胡不行。

维舟雁翅浦，安此水一泓。

宗悫万里意，谢安江海情。

子何独惴惴，不慕天地鹏。

传闻此洲外，飞廉正豪横。

万马拖缟练，千山雪翻崩。

舟师亦无苦，老子悲震惊。

此语真不迁，我懐谅难胜。

从容把卮酒，坐对离骚经。

起见皖山曲，沉沉夕烟生。

开帘待明月，穏听波澜声。


# 临川吴子达以揲蓍游成都访余寺中见堂上晦翁像作而曰向亦尝得见之且见问蜀之易学子云以来代有其人近世何如某叹其用意精切拳拳如此因为出数语以勉之

**作者**: 度正

## 诗词内容

千古羲皇一片心，何人此地口微吟。

凿开未济言无几，说破先几义极深。

此事旧传师友记，斯文今见火珠林。

成都自昔多真隠，着眼稠人更访寻。


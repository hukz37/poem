# 中岩文老和予游字韵见寄用韵为报

**作者**: 晁公溯

## 诗词内容

我虽券内士，常思方外游。

未见夫铁脚，况逢通镢头。

癯然祇树老，隠此阴崖幽。

修竹不知夏，青松不知秋。

甚欲效柳子，冉溪买西丘。

又欲追白傅，香山寻石楼。

忽开化人书，书中有鸣球。

其鸣疑飞泉，清绝或可侔。

乃是寄我诗，恨我昔莫留。

观者勿疵瑕，谓以声音求。

句法传丛林，五言如汤休。


# 陈行之二年三至宁江尝有游吴之兴而尚不果

**作者**: 晁公溯

## 诗词内容

君如历块马，万里当霜蹄。

今为绕枝鹊，终夕未安栖。

二年三见过，每至醉似泥。

我贫觞豆薄，饭豆兼羹藜。

汲碧云雨硖，撷青风露畦。

焉能效季伦，咄嗟办{艹汧}荠。

君妇工烹调，刀几劳柔荑。

昔尝留我饭，鲜腴出中闺。

慎勿笑粢粝，平生把鉏犁。

朝来忽告别，复指巴渝西。

借问王内史，何时游会稽。


# 游百丈山以徙倚弄云泉分韵赋诗得云字

**作者**: 朱熹

## 诗词内容

执热倦烦跼，驾言起宵分。

随川踏晓月，度岭披朝云。

攀缘白石梯，拂拭苍藓纹。

喷薄惊快觌，琮琤喜先闻。

奇哉此精庐，眇然隔尘氛。

诸公肯同来，定非俗子群。

永日坐清樾，短章策奇勋。

慨然念畴昔，联裾已荒坟。

中路忘磬折，寸心谩丝棼。

惟应泉石愿，三生有余薰。

兹游获重寻，十载心氤氲。

他年访旧躅，山灵莫移文。


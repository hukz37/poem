# 信相院慧灯

**作者**: 范镇

## 诗词内容

行乐到萧寺，像殿何煌煌。

僧年过九十，细话灯焰长。

方忆髫龀时，初离父母乡。

是时循旧迹，昼夜不暂忘。

自事膏火来，日就与月将。

始卒未尝暗，眉发皆如霜。

御风设绛纱，求福兼异香。

寒村会织女，借余坐如匡。

陋巷苦志士，凿壁偷邻光。

太息日已暮，百结忡心肠。

类此事亿万，聊书成短章。


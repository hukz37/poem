# 萧巽葛敏修二学子和予食笋诗次韵答之二首  其一

**作者**: 黄庭坚

## 诗词内容

北馔厌羊酪，南庖丰笋菜。

自北初落南，几为儿所卖。

习知价廉平，百态事烹宰。

盐晞枯腊瘦，蜜渍真味坏。

就根煨茁美，岂念炮烙债。

咀吞千亩余，胸次不虿芥。

二妙各能诗，才名动江介。

诗论多佳句，脍炙甘我嘬。

因君思养竹，万籁听秋噫。

从此缮藩篱，下令禁渔采。


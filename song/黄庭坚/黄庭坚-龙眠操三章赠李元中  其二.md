# 龙眠操三章赠李元中  其二

**作者**: 黄庭坚

## 诗词内容

螳臂美兮当车，蟹螯强兮鬭虎。

我观兮上下四方，或锡予兮以大武。

金石兮水波，松柏兮雨霜。

有时女兮不春，我欲筮兮同床。

筮告予以不好，予与居兮甚娬。

秦人同炙兮徒欺予，予和羹兮众吐之。

南山雾兮楚氛，其在兹兮斗日月。

扬汤兮救暍，从子休兮龙眠之樾。


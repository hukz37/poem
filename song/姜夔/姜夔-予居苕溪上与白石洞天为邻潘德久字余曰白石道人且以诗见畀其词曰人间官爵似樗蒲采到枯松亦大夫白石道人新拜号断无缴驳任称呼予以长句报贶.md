# 予居苕溪上与白石洞天为邻潘德久字余曰白石道人且以诗见畀其词曰人间官爵似樗蒲采到枯松亦大夫白石道人新拜号断无缴驳任称呼予以长句报贶

**作者**: 姜夔

## 诗词内容

南山仙人何所食，夜夜山中煮白石。

世人唤作白石仙，一生费齿不费钱。

仙人食罢腹便便，七十二峰生肺肝。

真租只在南山南，我欲从之不惮远。

无方煮石何由软。

佳名锡我何敢辞，但愁自比长苦饥。

囊中只有转庵诗，便当掬水三咽之。


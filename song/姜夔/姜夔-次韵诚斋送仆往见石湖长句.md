# 次韵诚斋送仆往见石湖长句

**作者**: 姜夔

## 诗词内容

客来读赋作雌蜺，平生未闻衡说诗。

省中诗人官事了，狎鸥入梦心无机。

韵高落落悬清月，铿锵妙语春冰裂。

一自长安识子云，三叹郢中无白雪。

范公萧爽思出尘，有客如此渠不贫。

堂堂五字作城守，平章劲敌君在口。

二公句法妙万夫，西罩来橐中藏鲁玙。

只今击节乌栖曲，不愧当年贺鉴湖。


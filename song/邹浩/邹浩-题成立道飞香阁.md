# 题成立道飞香阁

**作者**: 邹浩

## 诗词内容

碧池千亩红莲花，敕书楼下醇儒家。

跻民仁寿逢主圣，欣与万邦无叹嗟。

六经变化天地阔，何处不可为生涯。

只今耆域在庭户，信手掇取皆灵芽。

气运回环助调爕，各正性命逾尘沙。

是渠病愈我亦愈，红莲影里薫风斜。

阴功乘香飞北极，上帝首肯群仙夸。

赠之丹桂一千尺，攀条直上凌苍霞。


# 谢仲益惠兰

**作者**: 邹浩

## 诗词内容

邻家得兰惜不得，数本分来好颜色。

儿童见之喜欲颠，惊回午梦松江侧。

起随斤𣃁聊斋前，面势栏干相并植。

氤氲犹帯凤山云，弥天道安端我即。

璧丘亭高秀谷幽，想见僧移动晴碧。

根深丛迥无他虞，青眼东君方着力。

影连桂月共扶疏，香入梅风更引翼。

此心莫逆知谁何，金粟如来在东壁。


# 送石师稷还新昌

**作者**: 邹浩

## 诗词内容

官失常丁民破产，仅有流波入春眼。

行人不管居人愁，但喜船头解初绾。

汀洲梦破白鸥前，归意峥嵘净如刬。

挽君君竟逐风东，瞑立西楼思何限。

念君心似岭云高，卷雨收雷依{山蹇}𡶴。

弟兄元恺正功名，独自巢由谢青简。

君今杖屦烟云中，我忆当年寄萧散。

情深人合吻天伦，相与宫商真律管。

可怜燕越阻寻盟，夜壑不留空旧馆。

只应石佛俨巍巍，为我旃檀荐诚款。


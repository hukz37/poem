# 题双芝轩

**作者**: 邹浩

## 诗词内容

难弟难兄强氏子，太学声名耸多士。

同时流辈久公卿，犹傍短檠业文史。

今年鉴拔贡辟廱，伯仲皆升从此起。

集英春晓拱天临，龙头妙绝人间喜。

鸾台凤阁便腾骞，况乃吾乡有前比。

向来胸中宇宙寛，包尽华夷无复委。

发为勋业助尧仁，肯令元凯常専美。

倘如不信视双芝，端不虚生漫黄紫。


# 次韵和成老谢何伯震

**作者**: 邹浩

## 诗词内容

沧溟倒挽供缾罍，少年取醉真豪哉。

天旋地转胆如斗，何独谪仙方逸才。

尔来意气折忧患，霜雪仍从双鬓催。

吾师吾友得浑沌，有口不复□□开。

宾筵竟日但趺坐，竦听摇犀谈玉杯。

中分鲁国两夫子，道德未逢贤者哀。

黄锺大吕相应和，儒风赖以扶倾颓。

伊予幸甚获亲炙，独愧不如匡鼎来。


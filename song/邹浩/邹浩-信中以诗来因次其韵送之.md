# 信中以诗来因次其韵送之

**作者**: 邹浩

## 诗词内容

道言谁复书诸绅，潇湘江上逢斯人。

向来滨死入魑魅，胸腹洞然无甲鳞。

炎氛吹风作旗靡，玉楼倒影明蒿里。

孤心还逐冷云飞，历历长亭不知几。

圣王开了睹天庭，妙脱筌蹄合喙鸣。

个中无可无不可，智者亦迷何处名。

浑沌兼忘儵与忽，有口鼻如欣莫咄。

北山之北草堂深，怨鹤惊猿它自物。


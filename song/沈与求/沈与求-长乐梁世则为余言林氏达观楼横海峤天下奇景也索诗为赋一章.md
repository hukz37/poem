# 长乐梁世则为余言林氏达观楼横海峤天下奇景也索诗为赋一章

**作者**: 沈与求

## 诗词内容

老眼纷世故，百嗜了若遗。

忽闻佳山水，未到神已驰。

迢迢古长乐，山水天下奇。

中有隐君子，少读升天词。

兹游不可遂，楼居在厜{厂义}。

要欲尽一覧，吞灭海峤姿。

想当宴坐久，远意渺莫追。

定见月岭堕，洪澜浴朝曦。

蓬莱蔚相向，拍手招安期。

秀色故可餐，却粒到玉芝。

何当往从游，下视培𪣻卑。


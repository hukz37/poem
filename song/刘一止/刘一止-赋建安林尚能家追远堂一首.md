# 赋建安林尚能家追远堂一首

**作者**: 刘一止

## 诗词内容

履霜存永慕，风树寄悲惋。

古来孝子心，百岁常辗转。

鸡豚逮亲存，适意宁一脔。

他时毂千乘，泣涕颜有腼。

生世苟如此，岂得但理遣。

所以奉尝事，自竭叵不勉。

尚能七闽秀，器识颇凝远。

求官自束发，捧檄恨晼晚。

归怀追养勤，作堂近山𪩘。

欲招九原魂，仿佛此息偃。

牛羊家自腯，菘韭傍可剪。

春秋及时祀，情物两俱腆。

遂令里间儿，艰诧知礼典。

孰先如此堂，孰孝如此悃。

从今大而门，至行神所戬。


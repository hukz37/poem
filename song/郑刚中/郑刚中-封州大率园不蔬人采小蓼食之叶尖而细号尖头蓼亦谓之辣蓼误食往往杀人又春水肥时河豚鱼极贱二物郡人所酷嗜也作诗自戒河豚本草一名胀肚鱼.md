# 封州大率园不蔬人采小蓼食之叶尖而细号尖头蓼亦谓之辣蓼误食往往杀人又春水肥时河豚鱼极贱二物郡人所酷嗜也作诗自戒河豚本草一名胀肚鱼

**作者**: 郑刚中

## 诗词内容

远地穷乡口腹殊，居然孤客莫随渠。

路旁施采尖头蓼，江上争寻胀肚鱼。

野葛可尝虽是惯，马肝不食未为疏。

此生余日皆君赐，𫗴粥充饥自有余。


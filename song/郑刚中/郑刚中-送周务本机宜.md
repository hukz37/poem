# 送周务本机宜

**作者**: 郑刚中

## 诗词内容

霜风吹西湖，与君持行李。

瘦马共邉笳，寒灯对孤邸。

新凉秋叶惊，归櫂君独理。

弃我天一方，穏下大江水。

丈夫志四海，吾岂较遐迩。

行藏天所为，况自非偶尔。

独忧绵薄资，负重力难起。

嘉宾日以远，缓急尚谁倚。

置此勿复论，遇坎各有止。

我积汉中糓，君种彭泽米。

努力随小大，同在毓生齿。

他年脱冕归，对酒各欢喜。


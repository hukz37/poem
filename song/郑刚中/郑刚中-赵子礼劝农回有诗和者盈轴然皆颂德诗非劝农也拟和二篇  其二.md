# 赵子礼劝农回有诗和者盈轴然皆颂德诗非劝农也拟和二篇  其二

**作者**: 郑刚中

## 诗词内容

山田硗薄髙低春，田者缘山嗔鸟耘。

惰农不趋林外坰，每以惮此求暂宁。

守出见之告以情，尔辈勿视米价平。

官今不用农为兵，虽屡丰年自当耕。

醉饱酒食尔有名，田畯至喜非肇称。

众曰此亭公所登，愿当甘棠颂公恩。

祁祁之雨明日晴，听我吹豳击鼓鸣。


# 降真香清而烈有法用柚花建茶等蒸煮遂可柔和相识分惠热之果尔但至末爨则降真之性终在也

**作者**: 郑刚中

## 诗词内容

南海有枯木，木根名降真。

评品坐粗烈，不在沈水伦。

髙人得仙方，蒸花助氤氲。

瓦甑铺柚蘂，沸鼎腾汤云。

熏透紫玉髓，换骨如有神。

矫揉迷自然，但怪汲黯醇。

铜炉既消歇，花气亦逡巡。

余馨触鼻观，到底贞性存。


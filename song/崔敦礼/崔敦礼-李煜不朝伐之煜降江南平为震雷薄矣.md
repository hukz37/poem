# 李煜不朝伐之煜降江南平为震雷薄矣

**作者**: 崔敦礼

## 诗词内容

震雷薄矣，胡蝇之营。

弥江负淮，隩天险矣。

宁曰我尽臣度，肃恭威灵。

宇宙混同，一方阻。

皇明建灵旗，下巨舳。

震威而怀，靡事戕戮。

王师如翰，至则速。

风漰雷磕，奄其覆。

哀哀逆俦，维喙乞降。

欙车青盖，朝帝乡。

妖氛杀翳，旋披攮。

膏痿腥{月奥}，德泽滂。

凯旋金声，奏洋洋。

𪸩燿万国，俱向方。


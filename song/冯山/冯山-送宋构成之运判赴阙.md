# 送宋构成之运判赴阙

**作者**: 冯山

## 诗词内容

曾留先帝紫宸班，高议雍容数刻间。

使节光华金口赐，乡枌歌舞绣衣还。

𬬻锤应手皆良法，斤斧投虚辄大奸。

坐席贤劳殊未暖，归轺严召遽难攀。

豪曹自是青云器，骐骥应无白日闲。

苏孺故人聊养拙，君公行部每开颜。

新知邂逅情犹在，远别逡巡涕欲潸。

人事去来宁可问，试看庄叟道中环。


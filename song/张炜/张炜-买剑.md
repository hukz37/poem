# 买剑

**作者**: 张炜

## 诗词内容

袖携一剑三尺铦，试与豪士论丑妍。

锋铓闪烁走冰雪，靶鞘激烈拏风烟。

断蛟截犀挺灵怪，照人切玉光牵聨。

昔时欧冶不再岀，纯钩磐郢名空传。

越王苟不遇薛烛，万户骏马谁肯捐。

物虽有价瑶无价，瑶逢识者逾精鲜。

主人得之亦自壮，十袭珍秘轻万钱。

何当佩服却戎羌，会令沙漠无戈鋋。


# 八绝诗 庶子泉

**作者**: 王禹偁

## 诗词内容

物形固天造，物景不自胜。

泉乎未遇人，石罅徒流迸。

宫相政多暇，行乐蹑岩磴。

发蒙涨为溪，幽致兹焉盛。

唐贤大历后，峭壁刻名姓。

我来一何暮，今秋始乘兴。

山势环有缺，山门壶引柄。

乍挹清泚姿，颇惬幽闲性。

味将春茗宜，光与晓岚暝。

架竹落僧厨，远声入清磬。

何当宿禅室，欹枕终夜听。

饮多病骨换，照久尘迥。

销尽谪居愁，无心治归艇。


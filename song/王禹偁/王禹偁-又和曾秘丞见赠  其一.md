# 又和曾秘丞见赠  其一

**作者**: 王禹偁

## 诗词内容

非才误受帝恩深，报国空存一片心。

命薄任从官进退，道孤难与众浮沉。

日边信断无归梦，滁上公余且醉吟。

劳寄新诗远相唁，野云何处望为霖。

谬因文字立虚名，寓直金銮冒宠荣。

两度黜官谁是援，二毛侵鬓自堪惊。

宫花谩役春来梦，山蕨聊供醉后羹。

身外浮华尽闲物，不将穷达问君平。


# 送张定叟

**作者**: 张孝祥

## 诗词内容

戊子岁二月，定叟如南山。

行李太匆草，问君何当还。

敬展南阳阡，永慕涕已潸。

毕事却登揽，纾子悲悴颜。

群峰最高处，眼界穷尘寰。

紫盖款佛刹，黄庭扣玄关。

夜榻藉云衲，晓窗闯烟鬟。

野饭荐笋蕨，幽寻翦榛菅。

酒贱可痛饮，诗成要重删。

勿作贾胡留，闺人赋刀环。

归时买竹{鼠留}，小破行囊悭。


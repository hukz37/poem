# 同从兄季弟游香山追和东坡端午游诸寺韵

**作者**: 喻良能

## 诗词内容

前车惟伯氏，后乘载阿连。

相携青莲界，共开白社筵。

黄梅雨初歇，红榴花正妍。

浄境聊莞尔，妙兴真悠然。

偈言溢四方，经卷余五千。

长廊含清风，古潭摇苍天。

幅巾既萧散，青鞋亦轻便。

登临自晨曦，谈笑穷暮烟。

衡宇开卷坐，僧房借榻眠。

却忆苏州语，喧静两皆禅。


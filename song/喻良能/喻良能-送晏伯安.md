# 送晏伯安

**作者**: 喻良能

## 诗词内容

古绸于今婺，盖亦一壮县。

剧繁号难理，百令无一健。

英英晏伯安，年壮政则练。

咄嗟扫宿弊，谈笑了宿案。

公庭坐无事，自可名道院。

老眼空四海，于公惊创见。

今公赋归欤，敢以一语饯。

边陲正驿骚，朝野未闲燕。

公才浩纵横，敌可受八面。

要须诣明光，上书还自荐。

口伐或箸筹，收功在不战。

不然飞刍粟，坐使军储羡。


# 湖南有大竹世号猫头取以作枕仍为赋诗

**作者**: 韩驹

## 诗词内容

湖南人家养狸奴，夜出相乳肥其肤。

买鱼穿柳不蒙聘，深蹲地底老欲枯。

谁将作枕置榻上，拥肿似惯眠氍毹。

慵便玉枕分已无，孙生洗耳非良图。

茆斋纸帐施团蒲，与我同归夜相娱。

更长月黑试附卧，鼠目尚尔惊睢盱。

坐令先生春睡美，夣魂直绕赤沙湖。

更烦黄你好看取，走入旁舍无人呼。


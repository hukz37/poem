# 善相陈君持介甫子瞻手字示予戏赠短歌

**作者**: 韩驹

## 诗词内容

古来相马失之瘦，仲尼亦作丧家狗。

唇红齿白痴小儿，不羞障面欺群丑。

鹤冲居士术如神，东走梁宋西峨岷。

诸公蹭蹬未遇日，坐中知是非常人。

只今白髪无余产，短褐逡巡列侯馆。

世人胸中无黑白，不知居士明双眼。

嗟予尘貎天所付，不须强觅封侯处。

书生只倚一片心，他日相逢记裴度。


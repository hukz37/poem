# 病中试张观笔

**作者**: 岳珂

## 诗词内容

淮上霜浓衰草黄，阿{夋兔}健走何如獐。

不知聚族加束缚，妙手乃有明山张。

生来阿{夋兔}素狡狯，何术聚致如驱羊。

拔豪撷颖不敢惜，一一顺听伏且僵。

人生切勿恃一技，善走古有执盖郎。

不惟平地傅两翼，仍以俘馘浮长江。

一朝发愤辽东岸，逝水亦复随浮梁。

只今红绡莹玉管，何人解发千古光。

明张眼前第一手，嗟嗟阿{夋兔}孰能走。


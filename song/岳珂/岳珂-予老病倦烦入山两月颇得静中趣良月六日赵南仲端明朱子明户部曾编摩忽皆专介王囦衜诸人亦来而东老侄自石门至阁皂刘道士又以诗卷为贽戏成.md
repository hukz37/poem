# 予老病倦烦入山两月颇得静中趣良月六日赵南仲端明朱子明户部曾编摩忽皆专介王囦衜诸人亦来而东老侄自石门至阁皂刘道士又以诗卷为贽戏成

**作者**: 岳珂

## 诗词内容

鼓钟不合飨鶢鶋，人事何因到野庐。

玉节金台新贵字，宝章琰刻故交书。

葛冠道士重温卷，芝砌郎君亦下车。

忽忆苏州风雨夕，空山落叶昔何如。


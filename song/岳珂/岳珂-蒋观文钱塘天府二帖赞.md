# 蒋观文钱塘天府二帖赞

**作者**: 岳珂

## 诗词内容

尺瑜寸瑕，工所不弃。

如公平生，抑有清议。

虽翰墨之仅存，亦世俗之共毖。

予独区区于别白，是亦或出于有意。

昔邹忠公以言得罪，士皆缩颈以避去。

公乃折简以自丽，由是而去，盖已无怼。

然则操觚刻椠，片言幅纸，其知所以行己也必矣。

以字达识，以识行字，举一知二，兹帖之所以可贵。


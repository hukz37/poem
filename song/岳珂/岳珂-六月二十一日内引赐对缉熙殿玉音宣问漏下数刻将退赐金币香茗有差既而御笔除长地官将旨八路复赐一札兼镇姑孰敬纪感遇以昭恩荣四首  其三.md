# 六月二十一日内引赐对缉熙殿玉音宣问漏下数刻将退赐金币香茗有差既而御笔除长地官将旨八路复赐一札兼镇姑孰敬纪感遇以昭恩荣四首  其三

**作者**: 岳珂

## 诗词内容

曾窥遗制辨中朝，更帖骁游八座貂。

空有丹心酬雨露，讵应赤脚踏烟霄。

人繇汲汲知尧舜，我岂区区事管萧。

不是鸾台勤再诏，狂言何以发刍荛。


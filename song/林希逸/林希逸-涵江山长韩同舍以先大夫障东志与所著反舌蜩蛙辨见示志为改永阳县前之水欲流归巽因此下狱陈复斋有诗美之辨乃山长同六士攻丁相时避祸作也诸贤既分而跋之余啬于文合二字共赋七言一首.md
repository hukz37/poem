# 涵江山长韩同舍以先大夫障东志与所著反舌蜩蛙辨见示志为改永阳县前之水欲流归巽因此下狱陈复斋有诗美之辨乃山长同六士攻丁相时避祸作也诸贤既分而跋之余啬于文合二字共赋七言一首

**作者**: 林希逸

## 诗词内容

永邑从前盛俊英，谁家再世擅时名。

乃翁障水流归巽，此士笺天拔去丁。

标美于嵇如鹤在，文工似愈以虫鸣。

同时六士多翔翥，事业轩轩洗耳听。


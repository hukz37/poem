# 三十年前尝与陈刚父论诗云本朝诗人极少荆公绝工致尚非当行山谷诗有道气敖臞庵诸人只是侠气余甚以为知言追怀此友因以记之

**作者**: 林希逸

## 诗词内容

目断千山嗟宿草，言犹在耳奈从何。

文人纵有诗人少，侠气不如道气多。

哲匠久埋泉下骨，吟徒今似法中魔。

吾非具眼空饶舌，自掩柴扉适意歌。


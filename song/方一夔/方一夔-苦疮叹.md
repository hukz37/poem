# 苦疮叹

**作者**: 方一夔

## 诗词内容

西家真王化作灰，东家穉松雪霜摧。

人生有命惟脆薄，逝水一去何时回。

试看昨日绕床戏，或骑青竹折早梅。

须臾变灭不可恃，惟见松下双土堆。

嗟哉玄冥弄权柄，掀簸炎瘴飞氛埃。

天公不肯怜赤子，坐使疮痏愁婴孩。

断魂零落向何处，溪头望哭思归来。

谁能便作忘情者，作诗往助风泉哀。


# 诗人咏鸱夷西子之事多矣按越败于鲁哀公元年想鸱夷五饵之策必其时也至哀公二十二年越灭吴西子复归计其年亦老矣岂鸱夷如洛阳贾人不能忘情于旧约耶

**作者**: 方一夔

## 诗词内容

去时苎萝山，送我抟黍叫。

归时苎萝山，迎我桃花笑。

一别二十年，过眼如风燎。

人生重后会，世事中前料。

未惊马齿长，犹喜鸡皮少。

功名志已酬，富贵头终掉。

傍君鸱夷桨，舞我乌栖调。

抚景惜余年，烟波老渔钓。


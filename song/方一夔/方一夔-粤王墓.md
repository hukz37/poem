# 粤王墓

**作者**: 方一夔

## 诗词内容

何年遗此粤王墓，陈迹留传自先故。

累累三冢压荒山，古木寒烟暗行路。

忆昔祖父伯姑苏，北连齐楚陵强都。

自从鸱夷载西子，子孙运尽偿前逋。

三军散后东西走，穷无寄迹埋丘首。

安全发掘不可知，故号至今喧众口。

丘山华屋何足言，死名死利分污尊。

英雄自古无葬处，谁与遗臭留乾坤。


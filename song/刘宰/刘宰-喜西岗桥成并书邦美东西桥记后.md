# 喜西岗桥成并书邦美东西桥记后

**作者**: 刘宰

## 诗词内容

西岗水与洮湖通，修梁自昔横西东。

百年兴废人不同，谁其记者竹庵翁。

喜君架木续前功，朝曦夕照明垂虹。

地脉不断和气锺，纡朱曳紫还家风。

邂逅归来一亩宫，幽花野草迷青红。

躬耕会有年谷丰，笑咏五柳卑扬雄。

可但日高花影重，罗帷醉起酣笙钟。


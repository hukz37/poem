# 冬雷行

**作者**: 洪咨夔

## 诗词内容

三月廿八雪，十月十九雷。

日官起历失气朔，深春为腊冬为梅。

衣巾暄淑糁白醭，研席昏湿凝青埃。

阶头蠢{月忍}上未已，阵阵送雨千峰来。

水乡种早场已筑，山乡种晚镰方催。

漏天未信解晴否，低田芽茁高田摧。

老农一饱不自保，愁面百折何当开。

君不见太史局申十月雷，麦成堆。


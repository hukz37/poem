# 奉诸同人饯潘氏兄弟赋凤凰鸣矣于彼高冈为韵得凰字

**作者**: 洪朋

## 诗词内容

维南斗日月，川岳上景光。

何人赤壁下，种此双截肪。

故知汝南士，蚤经许子将。

识君陟厘间，想见颀而长。

僧夏滕叔国，故床对清扬。

膜外齐鹏鷃，胸次明冰霜。

佛界狮子尾，妙处亦难忘。

西江渺波澜，索去有底忙。

挽衣不得留，晨风动余皇。

顷投胶在漆，今为参与商。

能事镜中像，此道何足臧。

古来归根地，相期未渠央。


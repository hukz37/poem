# 题远上人休老庵

**作者**: 刘弇

## 诗词内容

上人丛林秀，襟期支许越。

往从湖山游，发轫无留辙。

转身浮云空，归兴飞鸟豁。

故乡得青海，下瞰鲸灿窟。

结庐才蜗牛，胜践喧卑脱。

丛残翦荆棘，泪敝栖楣埒。

兰苕纷被迳，关锁昼不掣。

由来大慷生，卓锡果清绝。

菅茅席三径，虚榻扫凉月。

不持一钱居，未省香火歇。

鹤骨老亦轻，田衣故仍洁。

高舂一饭过，野荈供嚼啮。

笑作疮剜肉，荐语畏饶舌。

阳冈𫉄蔗稠，乳窦春泉冽。

行当揽俗驾，滞念论一吷。


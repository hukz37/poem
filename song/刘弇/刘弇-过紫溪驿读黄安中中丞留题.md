# 过紫溪驿读黄安中中丞留题

**作者**: 刘弇

## 诗词内容

金銮天仙才，渗漉肤寸管。

由来风骚将，要出江谢远。

一生忠孝心，伦匹世所罕。

曩闻奉安舆，驾言得兹馆。

喜先行辀动，荣入彩衣暖。

他年逝波痛，故国松楸眼。

春晖草心尽，日力乌哺短。

银钩壁间字，刺落归粉板。

捉衿来孰复，如渴釂斝盏。

顾我幺麽姿，辱公披沙拣。

波澜溯沿阔，藻火止觇矕。

公今青云上，功业壮图满。

此诗落人间，鼎味才一脔。


# 海门故城

**作者**: 刘弇

## 诗词内容

故城邑东南，盘盘蛰修蛇。

借问经始人，云是司徒家。

唐季遭闵凶，群盗纷如麻。

淮海尤剽轻，时时起邀遮。

甚者控壤地，相错临犬牙。

斯人何为者，寻兵啸麏{鹿/加}。

擅此一抔土，仅侔国于蜗。

鍖锧稽天诛，至以功爵加。

百年去随手，遗陼临汀沙。

牛羊阅朝昏，草木自萌芽。

谁非化黄壤，此独遗鸡笯。

停骖一回首，浩叹空歌巴。


# 张德夫园亭八咏 兼远

**作者**: 王炎

## 诗词内容

若人胸次中，自有万人敌。

胡不筹前箸，时清偃金革。

婆娑林壑间，亦自适其适。

凭高着胡床，千里献物色。

稻畴碁局方，指数皆历历。

海山疑有无，云树半明没。

高怀安在哉，流目送鸿翼。

冷笑蚁垤卑，偪仄复偪仄。

淋漓呼酒徒，挥洒延墨客。

不记訾家洲，休赋云梦泽。

何当从公游，汗漫挥八极。


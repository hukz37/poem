# 帅节留先生两年粤服氓獠安之一日疏十宜归欲袖手板还丞相言者犹不之置上命以厘廷之禄解印东归门生临川陈元晋援后山送坡仙故事至惠之海丰而别作诗四章云  其一

**作者**: 陈元晋

## 诗词内容

手疏宜归十，心知昨梦非。

鸿冥空费弋，鸥舞早知机。

风急推潮落，云闲剩雨归。

攀辕多少泪，海岸湿斜晖。


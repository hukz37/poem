# 帅节留先生两年粤服氓獠安之一日疏十宜归欲袖手板还丞相言者犹不之置上命以厘廷之禄解印东归门生临川陈元晋援后山送坡仙故事至惠之海丰而别作诗四章云  其四

**作者**: 陈元晋

## 诗词内容

木种十年计，苓培千岁根。

三生疑宿植，九殒志酬恩。

远送竟须别，百怀难具论。

任安穷自分，义不辱公门。


# 喜宝积智轸道人惠书偈

**作者**: 张耒

## 诗词内容

南山老禅翁，白浄如水月。

我初获亲近，解此痴脑结。

十年归故里，父老半存灭。

逢师百如旧，才若旦夜别。

故知静能久，岂有火中铁。

致身烦热外，与世作冰雪。

穷秋长安巷，客子送书札。

龙蛙不同趣，掬海救其渴。

平生笑谋食，中路愿颇夺。

犹如伏辕鹿，野性终跳{孛}。

触涂惟欲睡，过眼时一哕。

摩尼本无瑕，尘垢终冀豁。


# 岳阳楼观洞庭

**作者**: 石赓

## 诗词内容

洞庭白波如雪山，九月颠风了作寒。

乾坤荡沃漫无际，岳阳楼中方好看。

居人习惯占天色，短艇高樯绝行迹。

一点君山乍有无，鱼龙作坏三闾宅。

楼上观湖壮思生，巴陵酒熟香出瓶。

倾壶快饮为君尽，醉杀谪仙诗始成。

二年持节临荆部，扁舟此地常来去。

今日凭高觉胆惊，归欤莫与风涛过。


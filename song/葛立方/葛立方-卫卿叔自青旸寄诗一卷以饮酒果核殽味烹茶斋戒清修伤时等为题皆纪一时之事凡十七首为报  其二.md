# 卫卿叔自青旸寄诗一卷以饮酒果核殽味烹茶斋戒清修伤时等为题皆纪一时之事凡十七首为报  其二

**作者**: 葛立方

## 诗词内容

不堪羁寓天一方，无心佩紫兼怀黄。

侍酒无由道路长，如意至今质西凉。

箬溪竹叶傥许尝，艺色何须留窈娘。

缅怀星郎抛令忙，席上微闻鸡舌香。

支颐腾腾之醉乡，惟有麹生可娱肠。


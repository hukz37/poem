# 卫卿叔自青旸寄诗一卷以饮酒果核殽味烹茶斋戒清修伤时等为题皆纪一时之事凡十七首为报  其七

**作者**: 葛立方

## 诗词内容

灵芽胯底棋局方，茗碗班班金粟黄。

食罢煮香消日长，莫遣姜盐资胃凉。

廪君所嫉裴不尝，谁是纤纤捧碗娘。

识取真腴那得忙，不是沙溪不入香。

可须臾醉无何乡，甘膬肥浓能腐肠。


# 横山堂三章  其三

**作者**: 葛立方

## 诗词内容

阳羡之居兮宅淼茫，辛夷闺兮薜荔墙。

建芳馨兮庑门，烂昭昭兮未央。

横山老人兮独处廓，十七地兮三一屋。

龙驰兮冲天，花鸟水竹兮聊尔平泉。

公有豫章楩楠兮耸万仞，公有瑊玏玄厉兮磨而不磷。

栋梁兮媞媞，柱之石兮不倾以支。

此栋此石兮非斤非斧，盍以帡幪兮寰宇。


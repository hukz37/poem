# 卫卿叔自青旸寄诗一卷以饮酒果核殽味烹茶斋戒清修伤时等为题皆纪一时之事凡十七首为报  其四

**作者**: 葛立方

## 诗词内容

阔展食前一丈方，羔儿酿酒鹅儿黄。

千里莼羹紫丝长，乳肫丰贮琉璃凉。

{艹汧}虀豆粥得并尝，尊前何用绿珠娘。

貊炙羌煮庖厨忙，碗面浓封龙脑香。

鲁卫勾吴莫夸乡，南北两烹慰中肠。


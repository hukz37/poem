# 卫卿叔自青旸寄诗一卷以饮酒果核殽味烹茶斋戒清修伤时等为题皆纪一时之事凡十七首为报  其五

**作者**: 葛立方

## 诗词内容

客居贫病医无方，忍饥面作瞿昙黄。

枫叶萧萧风阵长，东厢曝背资沧凉。

邻家有酒难偷尝，草书正藉公孙娘。

家家刈熟畦丁忙，有口不识云子香。

令我驰神青旸乡，杯粟有时来实肠。


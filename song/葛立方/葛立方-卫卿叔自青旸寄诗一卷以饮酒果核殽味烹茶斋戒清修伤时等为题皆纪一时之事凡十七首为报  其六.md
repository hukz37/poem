# 卫卿叔自青旸寄诗一卷以饮酒果核殽味烹茶斋戒清修伤时等为题皆纪一时之事凡十七首为报  其六

**作者**: 葛立方

## 诗词内容

金杯制宅初奠方，夏木阴阴啭鹂黄。

紫丝步障百里长，鱼轩象服池阁凉。

笙歌嘈杂闻未尝，何止一曲杜韦娘。

珠屦玳簪迎送忙，罗帏绣幕围风香。

须臾料理龙阳乡，木奴千头可充肠。


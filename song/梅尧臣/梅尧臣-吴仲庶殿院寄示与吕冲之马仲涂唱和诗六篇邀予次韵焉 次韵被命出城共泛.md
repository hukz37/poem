# 吴仲庶殿院寄示与吕冲之马仲涂唱和诗六篇邀予次韵焉 次韵被命出城共泛

**作者**: 梅尧臣

## 诗词内容

三骢忽出乘楚艘，直气突兀如吴涛。

大都智勇皆世豪，横身破浪亲战舠。

回舷受箭谁畏曹，猛士心伏寒生毛。

风声鹤唳传九皋，何用宝刀称孟劳。

右持酒杯左持螯，功成各慕前人高。

不言大享烹太牢，下与尺鷃翔于蒿。


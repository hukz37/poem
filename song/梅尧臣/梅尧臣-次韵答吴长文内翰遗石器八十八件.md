# 次韵答吴长文内翰遗石器八十八件

**作者**: 梅尧臣

## 诗词内容

山工日斵器，殊匪事樵牧。

掘地取云根，剖坚如剖玉。

食具与果具，待宾良有勗。

亦将茶具并，饱啜时出俗。

公何都赠予，金多不入目。

我家固宜之，瓦椀居漏屋。

得此尤称穷，客来无不足。

唯应赤脚婢，收拾怨常酷。

夏席堆青齑，冬盘饤旨蓄。

竟无粱肉馔，甚愧萧家录。


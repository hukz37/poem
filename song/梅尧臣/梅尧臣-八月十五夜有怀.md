# 八月十五夜有怀

**作者**: 梅尧臣

## 诗词内容

天为水苍玉，月拕潭面冰。

万里绝瑕玷，百文已澄凝。

山河了然在，星斗光莫增。

借问九州内，岂无阴云兴。

缅怀去年秋，是夜客广陵。

太守欧阳公，预邀三四朋。

乃值连连雨，共饮陈华灯。

既醉公有咏，属和予未能。

强赋石屏物，固惭无所称。

今来宛溪上，聊以故岁征。

晶明正若此，霡霂且何曾。

美景信难并，康乐语足凭。


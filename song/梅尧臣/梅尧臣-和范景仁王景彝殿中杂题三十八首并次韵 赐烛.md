# 和范景仁王景彝殿中杂题三十八首并次韵 赐烛

**作者**: 梅尧臣

## 诗词内容

天子赐烛昏夜时，嫦娥闭月栽桂枝。

称量高下唯妍辞，相与尽心无附离。

求安去病如上池，照耀不容毫发私。

品藻一定何可移，光焰夺昼资尔为。

宣王徒美庭燎诗，魏帝自彻月殿披。

我朝好士万古垂，搜索贤俊登蒿藜。

孰不力吐肝胆脾，枉用宴饮生胫脂。

云龙将见升骙骙，燃此必欲无所遗。

收残喜气如蒸炊，蜜蜂惭愧空多知。


# 五月十日雨中饮

**作者**: 梅尧臣

## 诗词内容

梅天下梅雨，绥绥如乱丝。

梅生独抱愁，四顾无与期。

妻孥解我意，草草陈酒卮。

槛外百竿竹，新笋高过之。

竹色入我酒，变作青琉璃。

一饮眼目光，再饮言语迟。

三饮颓然兀，左右叹我衰。

有鸟从东来，引头闯深枝。

发声醒我醉，提壶美无疑。

典衣不直钱，唯是布与𫄨。

安得如古人，车傍挂鸱夷。


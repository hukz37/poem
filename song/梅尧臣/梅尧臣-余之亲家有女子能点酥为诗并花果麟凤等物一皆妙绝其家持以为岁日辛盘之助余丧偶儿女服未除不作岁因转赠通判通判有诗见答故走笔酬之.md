# 余之亲家有女子能点酥为诗并花果麟凤等物一皆妙绝其家持以为岁日辛盘之助余丧偶儿女服未除不作岁因转赠通判通判有诗见答故走笔酬之

**作者**: 梅尧臣

## 诗词内容

翦竹缠金大于掌，红缕龟纹挑作网。

琼酥点出探春诗，玉刻小书题在榜。

名花杂果能眩真，祥兽珍禽得非广。

礧落男儿不足为，女工余思聊可赏。


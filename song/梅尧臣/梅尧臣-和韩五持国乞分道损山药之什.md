# 和韩五持国乞分道损山药之什

**作者**: 梅尧臣

## 诗词内容

不种东陵瓜，不利千畦韭。

山药数十本，带土移野叟。

故叶萎未醒，伤根亦何咎。

既为君子好，岂与骚人负。

骚人比画工，丹青出其口。

欲分栏下苗，驰奴仍置篓。

主人可无吝，所尚非独有。

从兹各勤灌，肯在园蔬后。

今虽胜曝蓄，毕意资玉臼。

人事固已然，秘方看系肘。


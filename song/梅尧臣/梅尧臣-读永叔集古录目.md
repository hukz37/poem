# 读永叔集古录目

**作者**: 梅尧臣

## 诗词内容

古史书不足，磨璞镌美辞。

周宣石鼓文已缺，秦政峄山字苦隳。

西汉都无半画在，黄初而上犹得窥。

下及隋唐莫可数，奇言伟迹恐所遗。

信都力黏大小轴，集十为秩仍第之。

随目证讹甲癸推，青编是非皆究知。

有益于古今不疑，碑虽灭绝事弗移。

后人览录尚若披，信都用意无穷期。

天灰地烬乃终毕，信都信都名愈出。


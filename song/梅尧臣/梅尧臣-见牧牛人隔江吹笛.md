# 见牧牛人隔江吹笛

**作者**: 梅尧臣

## 诗词内容

朝与牛出牧，昼与牛在野。

日暮穿林归，长笛初在骻。

面尾骑且吹，音响未成雅。

随风散远近，举调任高下。

我方江上来，平溜若镜泻。

悠悠经醉耳，亦足发潇洒。

苟能和人心，岂必奏韶夏。

郑声实美好，蠹情如剔剐。

况其荒败迹，又亦甚裂瓦。

南箕成簸扬，寺孟咏侈哆。

我今留此诗，谁谓马喻马。


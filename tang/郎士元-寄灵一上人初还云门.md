# 寄灵一上人初还云门

**作者**: 郎士元

## 诗词内容

寒山白云里，法侣自招携。

竹径通城下，松门隔水西。

方同沃洲去，不作武陵迷。

髣髴心知（《全唐诗》作“遥看”）处，高峰（《全唐诗》作“秋风”）是会稽。

（见《会稽掇英总集》卷七）（按：《全唐诗》卷三八四收此诗为张籍作。

今检《宋高僧传》卷十五、《文苑英华》卷八六四独孤及撰《扬州庆云寺律师一公塔碑》，知灵一卒于宝应元年，年三十六。

张籍生年难确考，但在大历间殆无可疑。

张籍生于灵一卒后，此诗非其作甚明。

郎士元与灵一同时，诗应为其作。

）。


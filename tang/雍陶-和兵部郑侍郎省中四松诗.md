# 和兵部郑侍郎省中四松诗

**作者**: 雍陶

## 诗词内容

右相历兵署，四松皆手栽。

𣃁时惊鹤去，移处带云来。

根倍双桐植，花分八桂开。

生成造化力，长作栋梁材。

岂羡兰依省，犹嫌柏占台。

出楼终百尺，入梦已三台。

幽韵和宫漏，余香度酒杯。

拂冠枝上雪，染履影中苔。

高位相承地，新诗寡和才。

何由比萝蔓，攀附在条[枚]（枝）。

（从《全唐诗》卷四八八改。

见《文苑英华》卷三二四）（按：《全唐诗》卷四八八收此诗作陶雍诗，系雍陶之误，今据中华书局影印本《文苑英华》新编目录移正。

）。


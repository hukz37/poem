# 瑶华乐

**作者**: 李贺

## 诗词内容

穆天子，走龙媒，八辔冬珑逐天回。

五精扫地凝云开，高门左右日月环。

四方错镂棱层殷，舞霞垂尾长盘珊。

江澄海净神母颜，施红点翠照虞泉。

曳云拖玉下昆山，列斾如松，张盖如轮。

金风殿秋，清明发春。

八銮十乘，矗如云屯。

琼锺瑶席甘露文，玄霜绛雪何足云，薰梅染柳将赠君。

铅华之水洗君骨，与君相对作真质。


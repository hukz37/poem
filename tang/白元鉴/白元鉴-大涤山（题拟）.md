# 大涤山（题拟）

**作者**: 白元鉴

## 诗词内容

天坛绝顶山，髣髴翠微间。

迹久苔纹碎，云根古木闲。

丹成人已去，鹤驾未曾还。

犹有箫吹响，时时下旧山。

（见《咸淳临安志》卷二四）（按：《全唐诗补逸》卷十八据《洞霄诗集》收《天坛》，为此诗之别本，然四十字中有二十八字不同，今重录。

《咸淳临安志》收《大涤洞》一首，首三句与《全唐诗补逸》不同，录如次：“灵山实秀德，仙圣杳难亲。

水溜空岩石，……”余同，不录。

）。


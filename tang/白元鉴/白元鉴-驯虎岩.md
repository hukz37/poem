# 驯虎岩

**作者**: 白元鉴

## 诗词内容

外身道不远，异类自能驯。

尚有相亲兽，应无可弃人。

溪边同饮水，林下共栖真。

寂寂空岩畔，千秋迹已陈。

（同前。

）（〖1〗《洞霄图志》卷四《古迹门·伏虎岩》条：“伏虎岩，在宫山西南峻壁间，若环堵之室。

南有路，自上而下，复陟厓磴，方至其所。

藤萝深密，怪禽昼啼，非有道之士，不可处也。

昔郭真君伏虎于此。

按《晋书》云：‘葛洪何幼道偕访之，）-299-（目击而已，各无所言，引啸而退。

’唐吴天师爱其遗迹，每游忘返，题诗岩上，今岁久昏剥，云：‘郭生在童穉，已得方外心。

绝迹遗世务，栖真入长林。

元和感异类，猛兽怀德音。

不忆固无情，斯言微且深。

’末句盖引真君与温峤问答语。

”）。


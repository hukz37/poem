# 赠僧皎然

**作者**: 颜真卿

## 诗词内容

秋意西山多，别岑萦左次。

缮亭历三癸，趾趾邻什寺。

元化隐灵踪，始君启高致。

诛榛养翘楚，鞭草理芳穗。

俯砌披水容，逼天扫峰翠。

境新耳目换，物远风尘异。

倚石忘世情，援云得真意。

嘉林幸勿剪，禅侣欣可庇。

卫法大臣过，佐游群英萃。

龙池护清激，虎节到深邃。

徒想嵊顶期，于今没遗记。


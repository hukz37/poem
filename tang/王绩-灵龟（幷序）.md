# 灵龟（幷序）

**作者**: 王绩

## 诗词内容

彼灵龟兮，潜伏平坻。

文列八卦，色合四时。

出游芳莲，入负神蓍。

吐故吸新，何虑何思？赫赫王会，峨峨天府，谋猷所资，吉凶所聚。

尔有前鉴，尔既余（李抄本作“余”）将，尔有嘉识，尔既余（李抄本作“余”）辅。

爰施长网，载沈密罗，于沼于沚，于江于沱。

既剔既剥，是钻是灼，姑取供用，焉知其佗。

呜呼灵龟，孰谓尔哲？本缘末丧，命为才绝。

山木自寇，膏火自灭，敢陈明辞，以告来裔。

（按：序文十六字，原与正文连写。

今据文意析出。

）。


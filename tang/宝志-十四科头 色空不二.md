# 十四科头 色空不二

**作者**: 宝志

## 诗词内容

法性本无青黄，众生谩造六神。

吾我说他止观，自意扰扰颠狂。

不识圆通妙理，何时得会真常？自疾不能治疗，却教他人药方。

外看将为是善。

心内犹若豺狼。

愚人畏其地狱，智者不异天堂。

对境心常不起，举足皆是道场。

佛与众生不二，众生自作分张。

若欲除却三毒，迢迢不离灾殃。

智者知心是佛，愚人乐往西方。


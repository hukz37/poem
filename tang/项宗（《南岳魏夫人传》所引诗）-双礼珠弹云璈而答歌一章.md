# 双礼珠弹云璈而答歌一章

**作者**: 项宗（《南岳魏夫人传》所引诗）

## 诗词内容

玉清出九天，神馆飞霞外。

霄台焕嵯峨，灵夏秀蔚翳。

五云兴翠华，八风扇绿气。

仰吟消魔咏，俯研智与慧。

万真启晨景，唱期绛房会。

挺颖德音子，神映乃拂沛。

天岳凌空构，洞台深幽邃。

游海悟井隘，履真觉世秽。

儛轮宴重空，筌鱼自然废。

回我大椿罗，长谢朝生世。


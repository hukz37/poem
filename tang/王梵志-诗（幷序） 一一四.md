# 诗（幷序） 一一四

**作者**: 王梵志

## 诗词内容

愚夫痴杌杌，常守无明窟。

沉沦苦海中，出头还复没。

顶戴神灵珠，随身无价物。

二鼠数相侵，四蛇推（项校“摧”）命疾。

似露草头霜，见日一代毕。

更愚丸（项校“遇刀”，张改“遇炎”）风吹，彼此俱无匹。

贮得满堂金，知是谁家物。

（以上皆录自张锡厚《王梵志诗校辑》卷三，原卷为伯三八三三、伯二九一四、苏一四八七、二八七一。

-719-该卷有五首已收入《全唐诗补逸》卷二。

）。


# 回波乐 三十

**作者**: 王梵志

## 诗词内容

他见见我见，我见见他见。

二见亦自见，不见喜中面。

手把车钏镜，终日向外看。

唯见他长短，不肯自洮练（项校“拣”）。

竟竟口合合，犹如冶排扇。

逢人即作动，心舌常交战。

不肯自看身，看身善不善。

如此痴冥人，只是可恶贱。

劝君学修道，含食但自{口垔}。

且拔己饥渴，五邪邪毒箭。

获得身中病，应时乃一现。

安住解脱中，无碍未别见。

住是分别有，任用法界遍。

纵起六十二，非由无罪（项校“最”）殿。

所以得如斯，有大善方便。


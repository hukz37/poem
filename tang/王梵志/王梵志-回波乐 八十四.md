# 回波乐 八十四

**作者**: 王梵志

## 诗词内容

身体骨崖崖，面皮千道皱。

行时头即低，策杖与人语。

眼中双泪流，鼻涕（一作“满”）垂入口。

腰似断（一作“就”）弦弓，引气{口廋}喘急（一作“{口赖}”）。

口里无牙齿，强嫌寡妇丑。

闻好不惜钱，急送一榼酒。

前人许赐（一作-732-“赐许”）婚，判命（一作“死”）向前走。

迎得少年妻，褒扬殊面首。

傍边干咽唾，恰（一作“怜”）似守碓狗。

舂人收糠将，舐略（项校“掠”）空唇口。

忽逢三煞头，一棒即了手。


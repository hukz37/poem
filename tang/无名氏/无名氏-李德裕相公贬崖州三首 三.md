# 李德裕相公贬崖州三首 三

**作者**: 无名氏

## 诗词内容

闲（《尘史》作“田”、《苕》作“开”）园不解栽桃李，满地唯闻种蒺藜。

万里崖州君自去，临行惆（《尘史》作“怊”）怅欲怨谁？（见《四部丛刊》影印那波道圆本《白氏文集》卷二十，以《尘史》卷中、《苕溪渔隐丛话后集》卷十三参校。

）-1638-（〖1〗苏辙《栾城后集》卷规模十一《书白乐天集后二首》云：“会昌之初，李文饶用事，乐天适已七十，不一二年而没。

嗟夫，文饶尚不能置一乐天于分司中耶？然乐天每闲冷衰病，发于咏叹，辄以公卿投荒僇死、不获其终者自解，余亦鄙之。

至其《闻文饶谪朱崖三绝句》，刻核尤甚，乐天虽陋，盖不至此也。

且乐天死于会昌之初，而文饶之窜，在会昌末年，此决非乐天之诗。

岂乐天廿徒浅陋不学者陋益之邪？乐天之贤，当为辨之。

”〖2〗王得臣《尘史》卷中云：“令狐先生曰：‘唐白傅以丞相李德裕贬崖州为三绝句，便不负世人訾毁。

’予以为诗三百皆出圣贤发愤而为，又何伤哉。

后尝语于客，会安陆令李楚老翘叟在坐上，曰：‘非白公之诗也。

白公卒于李贬之前。

’予因按《唐史》，会昌六年白公卒，是岁宣宗即位，明年改元大中，又明年李贬，盖当时疾李者托名为之附于集。

诗曰〖略〗。

予观其词意鄙浅，白为杂律诗讥世人，故人得以轻效之。

”〖3〗胡仔《苕溪渔隐丛话后集》卷十三云：“余以《元和录》考之，居易年长于德裕，视德裕为晚进。

方德裕任浙西观察使，居易为苏州刺史，德裕以使职自居，不少假借，居易不得以卑礼见，及其贬也，故为诗云〖略〗。

然《醉吟先生传》及《实录》皆谓居易会昌六年卒，而德裕贬于大中二年，或谓此诗为伪。

余又以《新唐书》二人本传考之，会昌初，白居易以刑部侍郎致仕，六年卒。

李德裕大中二年贬崖州司户参军。

会昌尽六年，距大中二年，正隔三年则此三诗非乐天所作明甚。

但苏子由以谓乐天死于会昌之初，而文饶窜于会昌之末，偶一时所记之误耳。

”按：今参诸家之说，收三诗为无名氏作。

）。


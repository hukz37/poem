# 东方歌

**作者**: 无名氏

## 诗词内容

东方有木本名砂，为男为女亦为芽。

受气午成须立子，含精育质长金家。

自从成长多年月，朝朝各自向天涯。

莫欺形貌黑皴皵，浑身緫是日精华。

忽若遇着阴家子，不假良媒自相许。

迎归宝帐到中宫，阴阳气合情意与。

特地为胎重造化，运动坎离巡八卦。

十月怀胎母子分，定知霄汉骖鸾驾。


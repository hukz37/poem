# 白雪歌

**作者**: 无名氏

## 诗词内容

皇穹何处飞琼屑，散下人间作春雪。

五花马踏白云衢，七香车碾瑶墀月。

苏嵒乳洞拥山家，涧藤古栗盘银虵。

寒郊复叠铺柳絮，古碛烂熳吹芦花。

流泉不下孤汀咽，断臂老猿声欲绝。

鸟啄冰潭玉镜开，风敲檐溜水晶折。

拂户初疑粉蝶飞，看山又讶白鸥归。

孙康冻死读书围，火井不煖温泉微。


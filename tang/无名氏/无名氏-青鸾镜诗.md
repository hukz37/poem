# 青鸾镜诗

**作者**: 无名氏

## 诗词内容

月样团圆水漾（《金石萃编》作“样”。

）清，好将香合（《萃编》作“阁”）伴闲身。

青鸾不用羞孤影，开匣当如见故人。

（〖1〗毕沅、阮元撰《山左金石志》卷五曰：“右镜径二寸八分，鼻钮正书七言绝句一首曰〖诗不重录〗。

外折枝花四枝。

按段若膺《四声音韵表》，清在第十一部，身在第十二部。

然《易·彖象传》天命渊贤信民人宾，与形成贞宁生正平精清等字幷用，是二部古有相合。

唐人首句押韵虽不必拘拘，然未有无故牵入者。

此清字可込其未备。

”〖2〗按此诗亦载王昶《金石萃编》卷一百十八，录其按语如下：“按《山左金石志》跋此铭，谓首句清字与身人同韵，补段若膺《四声音韵表》所未备。

然七言律绝起句，晚唐五代多有借韵者。

且真文庚青自古间有通用，顾氏宁人、毛氏大可于《唐韵正》及《古今通韵史》已详载之，不足异也。

”）。


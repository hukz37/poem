# 继古韵一百十二字赠穆先生

**作者**: 无名氏

## 诗词内容

大华山阴穆老仙。

专持清静探幽玄。

修补祇陀无漏园，常流慧水溉心田。

擒猿缚马翠峰巅，定观不用买山钱。

舍俗投玄心契悟，善恶之由夙世缘。

心香福炷起灵源，杳杳冥冥达上天。

秋日碧潭真了了，野花啼鸟谩喧喧。

鼎中火灭开金蘂，木上无烟结玉莲，垒功积行满三千，性圆丹结去朝元。

（影印本《诗渊》第一册第四一八页。

）。


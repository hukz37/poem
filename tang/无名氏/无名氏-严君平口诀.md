# 严君平口诀

**作者**: 无名氏

## 诗词内容

铅是铅，汞是汞，只这两般是铅汞。

龙是龙，虎是虎，只这两个同宗祖。

若能识此坎离宫，离宫之下出黄土。

黄土出黄芽，黄芽之下金花成。

金花成，金花之下结紫精。

紫精成，紫精之下出白金。

白金沉，黄金浮，世人采沉作丹头，搜取赤髓相和种。

种有时，采有日，换筋骨，添寿历，天仙地仙不思议。

点铅铁，兼瓦砾，一二三四五，水火木金土。

但知明此诀，便是长生路。


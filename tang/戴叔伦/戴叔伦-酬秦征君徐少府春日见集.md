# 酬秦征君徐少府春日见集

**作者**: 戴叔伦

## 诗词内容

终日愧无政，与君聊散（《剡录》作“放”）襟。

城根山半腹，亭影水中心。

朗咏竹窗静，野情花径深。

那能有余兴，不作剡溪寻。

（见《文苑英华》卷二三○、卷三一六、高似孙《剡录》卷六、卷十。

）（按：《全唐诗》卷一九○收作韦应物诗，误。

宋本《韦集》无此诗。

明刻《文苑英华》卷二三○此诗前为应物诗，此诗失署作者，后人因此致误。

《文苑英华》卷二三○周必大等校该诗云：“集作《奉酬秦征君系春日抚州西亭野望兼寄徐少府》。

”叔伦曾任抚州刺史。

卷三一六即题作《抚州西亭》，署“戴叔伦”作。

中华书局影印本新编目录已纠正明刻本之误。

）-919-。


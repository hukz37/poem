# 十四科头 解缚不二

**作者**: 宝志

## 诗词内容

律师持律自缚，自缚亦能缚他。

外作威仪恬静，心内恰似洪波。

不驾生死船筏，如何度得爱河？不解真宗正理，邪见言辞繁多。

有二比丘犯律，便却往问优波。

优波依律说罪，转增比丘网罗。

方丈室中-1737-居士，维摩便即来呵。

优波默然无对，净名说法无过。

而彼戒性如空，不在内外娑婆。

劝除生灭不肯，忽悟还同释迦。


# 题东林二首 二

**作者**: 匡白

## 诗词内容

东林继四绝，物象更清幽。

社客去不返，钟峰云也（《永乐大典》作“色”）秋。

松枯群狖散，溪大蠹槎流。

待卜归休计，重来卧石楼。

（见《吉石庵丛书》本《庐山记》卷四，以《永乐大典》卷八七八二引《九江府志》参校。

）（按：《殷礼在斯堂丛书》校排本《庐山记》二诗题作《天祚二年三月十六日偶与幕客门馆僧道，闲游题东林二首》，系将徐知证等联句诗末题记误植于匡白诗题，另详后徐知证条。

）。


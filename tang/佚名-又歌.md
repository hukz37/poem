# 又歌

**作者**: 佚名

## 诗词内容

明明在上兮天子圣，四方取则兮我公令。

疲民苏息兮公之政，一日将去兮，谁泎我之性命。

（均见《全唐-1681-文》卷五一○李方郁《修中岳庙记》引）（〖1〗《修中岳庙记》：“上四年，用大司计侍郎为丞相。

其明年，以我相秉枢机，我公掌纶诰，宜为避嫌，遂自合下拜河南尹。

将辞，上悄然谓公曰：‘前时洛水为灾，洛民大溃，四走无远，至有没死者，岂胜其冤耶。

而公今去，我无东顾之患矣。

’公既至理事，先以恤民为寄，活生瘗死，大开廪庾，赈贫乏，饱饥肠，暖寒体，极于畿甸。

而又蠲逋租，省徭赋，俾安稳其起居，勤强其事业。

故远迩之民，相贺而歌曰〖略〗。

又歌曰〖略〗。

”杜文澜《古谣谚》卷八一云：“案《全唐文》称李方郁为建中时人。

今考建中为德宗年号，而建中之号仅有四年，其明年则为兴元元年，文内叙述，又与时事不其相符。

惟据连枝台座之语，知尹河南者为时相之昆弟耳。

俟考。

”）。


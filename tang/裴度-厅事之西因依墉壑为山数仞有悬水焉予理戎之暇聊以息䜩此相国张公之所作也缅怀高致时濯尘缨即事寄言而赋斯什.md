# 厅事之西因依墉壑为山数仞有悬水焉予理戎之暇聊以息䜩此相国张公之所作也缅怀高致时濯尘缨即事寄言而赋斯什

**作者**: 裴度

## 诗词内容

奇峰似天作，半倚增城隅。

何处通泉脉，潺湲竟朝晡。

挂石悬一带，洒荷散千珠。

固宜赏高人，何为对武夫？鼓鼙时铿{言訇}，吏卒亦喧呼。

愧尔来我所，顾我非尔徒。

乃是风流相，昔尝居此都。

能移造化力，雅与山水俱。

多惭受成者，得此聊自娱。

（见《分门纂类唐歌诗》残本第三册《天地山川类》卷三十二。

）。


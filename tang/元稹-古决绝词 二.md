# 古决绝词 二

**作者**: 元稹

## 诗词内容

噫春冰之将泮，何予怀之独结。

有美一人，于焉旷绝。

一日不见，比一日于三年。

况三年之旷别，水得风兮小而已波。

笋在苞兮高不见节，矧桃李之当春。

竞众人而攀折，我自顾悠悠而若云。

又安能保君皑皑之如雪，感破镜之分明，睹泪痕之余血。

幸他人之既不我先，又安能使他人之终不我夺？已焉哉！织女别黄姑，一年一度暂相见，彼此隔河何事无。


# 途次杨州赠崔荆二十韵

**作者**: 张祜（四）

## 诗词内容

逆旅杨州郭，音容幸此遭。

酒浆曾不罢，风月更何逃。

寺塔排云直，闾门架水牢。

烟笼春树薄，日映曙楼高。

碧草连除卷，青旗指浊醪。

粉胸斜露玉，檀脸慢回刀。

跃马君心劲，嗔奴我气亭。

尾生从抱柱，颜子也酺糟。

赤柏看眉睫，生憎惜羽手。

北邙终寂寞，南国且游{彳敖}。

觱篥行移束，箜篌旋转绦。

袖因迎顐破，肩为请挼劳。

未省求媒氏，焉能泥贼曹。

拣花偷芍药，和叶窠樱桃。

闷口无端语，穷头尽兴-214-搔。

覆身唯绿葛，医病只青蒿。

事过宜他哂，诗成茍自褒。

醉时心烂漫，别夜眼号咷。

接席观诚忝，升堂迹贵叨。

殷勤欲离抱，为尔一挥毫。


# 题瀑布诗三首 三

**作者**: 王师闵

## 诗词内容

清明云日开，山路足莓苔。

瀑溜千寻落，乘闲一看来。

（见刘喜海《金石苑》卷二。

《舆地纪胜》卷一五七《资州》录第二首。

张忱石先生告：《永乐大典》卷九七六六引《成都府志》录第一首，今据以校补。

）（〖1〗《金石苑》云：“高约二尺，广三尺六寸，十二行，行七字，字径寸余至二寸不等。

正书。

下端石残缺。

”石刻题下署：“资□刺史王师闵。

”末署：“大和二年正月七日。

”〖2〗刘喜海跋云：“右诗刻在资州。

此西岩龙潭瀑布诗也，见王象之《碑目》。

王师闵为资州刺史，史失载。

”〖3〗《舆地纪胜》云：“唐王师闵守资中，政有能声。

尝游西岩，留《瀑布诗》于石壁。

其一曰〖录第二首，略〗。

”按：据《舆地纪胜》及《永乐大典》所录诗，知石刻除稍有漫漶外，大致完整。

《金石苑》谓“下端石残缺”，未允。

）-1025-。


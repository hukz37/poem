# 十玄谈（幷序） 搜玄吟

**作者**: 常察

## 诗词内容

三更初夜偏，日午月明前。

白云覆幽石，青霄抱月圆，鹭鸶非雪覆，乌鸦岂漆漫。

纸马通消息，知音白雀还。

梦手撃金钟，觉来空把拳。

天明夜行人，无因行自先。

门门不回互，回互隔关山。

步空-1380-疑月色，湛寂皎非安。

龙吟明异宝，片玉凤飞衔。

猿啼葱岭韵，鹤吐鹫峰烟。

金乌罩席帽，玉兔具靴形。

寒泉初夜后，古涧五更前。

黑白未分时，正是偏中圆。

露展幽林秀，云收碧落闲。

空劫道人家，深宫荡子嫌。

衣锦还乡客，回机面指南。

问我雪中吟，杲日耀澄潭。

无影桑树子，玉女夜生蚕。

携篮日未出，摘菓月当轩。

手把寒天扇，身无五月衫。

采花入异乡，将献类中仙。

谨白参玄人，参禅莫守闲。

（《卍续藏经》本宋释子升、如祐编《禅门诸祖师偈颂》卷上之上。

）。


# 在端州知家累以九月九日发衡州因寄（题拟）

**作者**: 李绅

## 诗词内容

菊花开日有人逢，知过衡阳回雁峰。

江树送秋黄叶少，海天迎远碧云重。

音书断达听蛮鹊，风水多虞祝媪龙。

想见病身浑不识，自磨青镜照衰容。

（李绅《追昔游诗》卷一《逾岭峤止荒陬抵高要》诗“雁飞难渡漳江东”句下自注引。

）-1092-（按：自注云：“余在南中日，知家累以其年九月九日发衡州，因寄云〖略〗。

”为后来追述语气。

今据以拟题。

宣统《高要县志》拟题为《移家来端州先寄以诗》，与原注不甚契合。

）。


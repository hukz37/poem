# 杪春再游庐山（吴汝煜、胡可先云此诗为涉兄李渤作，见《唐才子传校笺》卷五。）

**作者**: 李涉

## 诗词内容

二十七年别，烟云如昨辞。

偶逢行春日，得遂归山期。

晓驾出湓城，晚会东林师。

巡廊阅众院，遍读新旧诗。

萧魏故已尘，符杨亦川驰。

拂床归尘壁，再觅旧游诗。

南访静（应作“靖”）节居，石台有遗基。

红葩列涧艳，碧茑悬林丝。

迢递二霄峰，晴云间出危。

坛空仙驭远，谷断啼猿悲。

白鹿旧洞门，五老东一-169-枝。

当时手结茅，聚族长在玆。

孙侄皆后来，非我昔所知。

生为前世翁，安得不涕垂？白髪唯两人，形骸久支离。

虽同故山会，草草如路歧。

惆怅尘中身，何由重来斯。

无令诮余者，更效《北山移》。

（见《分门纂类唐歌诗》残本第二册《天地山川类》卷二十二。

）。


# 秋霖即事联句三十韵

**作者**: 白居易

## 诗词内容

居易王起刘禹锡萧索穷秋月，苍茫苦雨天。

泄云生栋上，行潦入庭前。

苔色侵三径，波声想五弦。

井蛙争入户，辙鲋乱归泉。

高{雨/留}愁晨坐，空阶警夜眠。

鹤鸣犹未已，蚁穴亦频迁。

散漫疏还密，空蒙断复连。

竹霑青玉润，荷滴白珠圆。

地湿灰蛾灭，池添水马怜。

有苗霑霡霂，无月弄潺湲。

篱菊潜开秀，园蔬已罢鲜。

断行随雁翅，孤啸耸鸢肩。

桥柱黏黄菌，墙衣点绿钱。

草荒行药路，沙泛钓鱼船。

长者车犹阻，高人榻且悬。

金乌何日见，玉爵几时传。

近井桐先落，当檐石欲穿。

趋风诚有恋，披雾邈无缘。

廪米陈生醭，庖薪湿起烟。

鸣鸡潜报晓，急景暗雕年。

盖洒高松上，丝繁细柳边。

拂丛时起蝶，堕叶乍惊蝉。

巾角皆争垫，裙裾别似湔。

人多蒙翠被，马尽著连干。

好客无来者，贫家但悄然。

湿泥印鹤迹，漏壁络蜗涎。

蚊聚雷侵室，鸥翻/浪满川。

上楼愁羃羃，绕舍厌溅溅。

律候今秋矣，欢娱久旷焉。

但令高兴在，晴后奉周旋。


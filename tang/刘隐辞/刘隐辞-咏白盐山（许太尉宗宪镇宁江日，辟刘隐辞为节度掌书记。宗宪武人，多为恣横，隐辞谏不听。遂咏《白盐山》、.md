# 咏白盐山（许太尉宗宪镇宁江日，辟刘隐辞为节度掌书记。宗宪武人，多为恣横，隐辞谏不听。遂咏《白盐山》、《滟滪堆》诗刺之云云。宗宪闻而发怒，将杀之。已而舍之，遂遁去。）

**作者**: 刘隐辞

## 诗词内容

-491-占断瞿塘一峡烟，危峰迥出众峰前。

都缘顽梗揎浮世，遮莫峥嵘倚半天。

有树只知引（一作栖）鸟雀，无云不易驻神仙。

假饶突兀高千丈，争及平平数亩田。


# 寒食下第简长安故人

**作者**: 武元衡

## 诗词内容

寒食都人重胜游，相如独自闭门愁。

尝闻娄护因名达，君试将余问五侯。

（见《永乐大典》卷三○○五“九真”“人”字（五函四十二册）。

按诗共二首，其一五言四句，《全唐诗》卷三百十七载之，其二即此诗。

）（《古今岁时杂咏》卷十一收此诗，前为五言四句，后为七言四句，与《大典》同。

疑原诗应为杂言体一首。

《全唐诗》卷三一七录作五绝，似沿《万首唐人绝句》卷十四，题作《寒食下第》，录如次：“柳挂九衢丝，花飘万家雪。

如何憔悴人，对此芳菲节。

”《古今岁时杂咏》“万家”作“万里”，“人”作“客”。


# 同姜泛水题裴司马东斋

**作者**: 刘长卿

## 诗词内容

不记鄱阳郡，俱因谪官过。

白云心已矣，沧海意如何？蔾杖全吾道，榴花养太和。

春风骑马醉，江月钓渔歌。

步履侵苔廨，顷冠拂薜萝。

远山终日在，芳草傍人多。

莫学灵均怅，愁竟楚水波。

（《新撰类林钞》卷四，据小川环树录文。

）（按：《全唐诗》卷一四九收此诗，题作《同姜濬题裴式微余干东斋》。

内容大异，今重录。

）。


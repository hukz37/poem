# 东林寺天祚二年联句

**作者**: 徐知证

## 诗词内容

古殿巍峩镇碧峰，晋朝灵应显神踪。

林间野鸟惊朝梵，岭上孤猿听晓钟。

蝶恋半岩花灼灼，鹿眠深谷草茸茸。

游僧驻锡心皆佛，老树擎烟势似龙。

竹荫禅扃青霭合，岚蒸幽迳绿苔封。

老来欲脱尘寰境，闲访空关不厌重。

（《永乐大典》六六九七江字韵引《九江府志》，又六六九九引《江州志》）（〖1〗《吉石庵丛书》本《庐山记》收此诗，为徐知证及其僚属虔修、孟拱辰等七人联句之作。

又此处所录亦未完。

另详《全唐诗续拾》卷四三。

）。


# 题取经诗

**作者**: 义净

## 诗词内容

晋宋齐梁唐代间，高僧求法离长安。

去人成百归无十，后者安知前者难。

路远碧天唯冷结，沙河遮日力疲殚。

后贤如未谙斯旨，往往将经容易看。

（《四部丛刊》本宋法云撰《翻译名义集》卷七“续补译师”条引唐义净三藏诗。

《禅门诸祖师偈颂》卷下之下录此为“义净三藏《诫看经》”。

）（按：《全唐诗》卷七八六收此诗于无名氏卷，注云：“载《翻译名义集》，云唐义净三藏作。

”岑仲勉先生《读全唐诗札记》云：“按义净诗今收十二函一册，何不类附而别出于无名氏之下，岂编者未知义净三藏即义净欤。

然此诗祇据《翻译名义集》录，集又署名义净三藏，终不得谓曰无名氏也。

”今承斯旨而重录归义净名下。

）-783-。


# 游盘谷

**作者**: 杜牧

## 诗词内容

巉岩太行高，其下有幽谷。

环绕两峰间，盘向廓山腹。

甘泉注肥畴，茂草映修木。

势阻绝喧哗，岩深易潜伏。

昔人有李愿，筑地一居独。

白鸟依芦塘，菰花映茅屋。

心怡适所安，忧大反忘欲。

掉头不肯应，谓我此乐足。

友人韩昌黎，文章惊世俗。

长言贵生毛，落落灿珠玉。

好事买名石，镌文寄崖隩。

已经三十年，磨灭仅可读。

我来不复见，命吏广追逐。

访知石氏遇，犹畏长官督。

不爱石上字，秋风一砧覆。

易之以千金，复使置岩麓。

从此生光辉，万古从瞻瞩。

（见《古今图书集成·山川典》卷四八《太行山部》）。


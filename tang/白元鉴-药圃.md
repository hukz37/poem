# 药圃

**作者**: 白元鉴

## 诗词内容

仙翁曾播植，琼圃尚敷荣。

春日祥光满，秋风瑞实成。

黄精宜益寿，萱草足忘情。

候采灵芝服，还应羽翼生。

（同前。

）（〖1〗《洞霄图志》卷四《古迹门·药圃》条：“药圃，在来贤岩宜霜亭下，夏侯天师种药于此。

芝畦校坞，百药之植，靡所不有。

常施药于廛市，随缘深浅而与之。

一日，樵者闻圃内有物大噑，隔篱窥见天师，策鞭乘一兽，似虎非虎，行疾如风，入东山而去。

今四山产药草六十余种，圃迹犹存。

”）。


# 签词（卢多逊相生曹南，方幼，其父携就云阳道观小学。时与群儿诵书废坛上，有古签一筒，竞往抽取为戏。时多逊尚未识字，得一签，归示其父。词曰云云。父见颇喜，以为吉谶，留签于家。迨后作相，及其败也，始因遣堂吏赵白阴与秦王廷美连谋，事暴，遂南窜，年五十二卒于朱崖。签中之语，一字不差。）

**作者**: 无名氏

## 诗词内容

身出中书堂，须因天水白。

登仙五十二，终为蓬海客。

（《玉壶清话》三）-545-。


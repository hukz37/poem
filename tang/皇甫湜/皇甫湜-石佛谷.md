# 石佛谷

**作者**: 皇甫湜

## 诗词内容

[澶漫]太行北，千里一块石。

平腹有壑谷，深广数百尺。

土僧何为者，老草毛发白。

寝处容身龛，足膝隐成迹。

金仙琢灵象，相好倚北壁。

花座五云扶，玉豪六虚射。

文人留纪述，时事可辨析。

鸟迹巧均分，龙骸极癯瘠。

枯松间槎枿，猛兽恣腾掷。

蛣{虫屋}虫食纵，悬垂露凝滴。

精艺贯古今，穷岩谁爱惜。

托师禅诵余，勿使尘埃积。


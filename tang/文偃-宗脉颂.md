# 宗脉颂

**作者**: 文偃

## 诗词内容

如来一大事，出现于世间。

五千方便教，流传几百年。

四十九年说，未曾忤出言。

如来灭度后，付嘱迦-1497-叶边。

西天二十八，祖佛印相传。

达摩观东土，五叶气相连。

九年来面壁，唯有吃茶言。

二祖为上首，达摩回西天。

六祖曹溪住，衣钵后不传。

派分三五六，各各达真源。

七八心忙乱，空花坠目前。

苦哉●眼士，认得止啼钱。

外道多毁谤，弟子得生天。

昔在灵山上，今日获安然。

六门俱休歇，无心处处闲。

如有玄中客，但除入我山。

一味醍醐药，万病悉皆安。

因缘契会者，无心便安禅。

（以上十三首均见《祖堂集》卷十一）。


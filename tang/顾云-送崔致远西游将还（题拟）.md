# 送崔致远西游将还（题拟）

**作者**: 顾云

## 诗词内容

我闻海上三金鳌，金鳌头戴山高高。

山之上兮，珠宫贝阙黄金殿；山之下兮，千里万里之洪涛。

傍边一点鸡林碧，鳌山孕秀生奇特。

十二乘船渡海来，文章感动中华国。

十八横行战词苑，一箭射破金门策。

（《三国史记》卷四六。

《大正藏》第四九册《新刊贤首碑传正误》引“文章感动中华国”一句。

）（按：《三国史记》引此诗为节引。

）。


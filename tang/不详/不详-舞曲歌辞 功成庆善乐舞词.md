# 舞曲歌辞 功成庆善乐舞词

**作者**: 不详

## 诗词内容

寿丘惟旧迹，酆邑乃前基。

粤余承累圣，悬弧亦在兹。

弱龄逢运改，提剑郁匡时。

指麾八荒定，怀柔万国夷。

梯山盛入款，驾海亦来思。

单于陪武帐，日逐卫文{木|囟/比}。

端扆朝四岳，无为任百司。

霜节明秋景，轻冰结水湄。

芸黄遍原隰，禾颕积京坻。

共乐还谯宴，欢此大风诗。


# 酬刘侍御过草堂

**作者**: 吴筠（道士）

## 诗词内容

弱冠涉儒黑，壮怀归道真。

栖迟高颍闲，得与巢由邻。

豺狼乱天纪，流荡江海滨。

江海非吾土，所赖吾同人。

筑堂依绝𪩘，闭关从隐沦。

一过嚣纷境，卧病逾三旬。

皇灵垂矜恤，正气澄心神。

但感适起居，何堦答苍旻。

策羸返岩壑，情抱豁已伸。

霜候变林薄，不能改松筠。

弥见摄生理，邈然超世尘。

写怀简同志，终古无缁磷。

（同前。

）。


# 归雁

**作者**: 鲍溶

## 诗词内容

南国春早煖，渚蒲正月生。

东风吹雁心，上下和乐声。

绕水半空去，拂云偕相迎。

如防失群怨，预有侵夜惊。

渺邈天外影，支离塞中莺。

自顾摧颓羽，偏感南北情。

乍甘烟雾劳，不顾龙沙荣。

虽乐未归意，终不能自鸣。

喜去春月满，归来秋风清。

啼余碧窗梦，望断阴山行。

不及瑶{/厓}燕，寄身金宫楹。


# 寄刘乙处士

**作者**: 詹敦仁

## 诗词内容

音问相忘二十秋，天者我辈到南州。

无穷风月随宜乐，有分溪山取次收。

好语传来如昨梦，离情欲剖带春愁。

何时载酒从东下，细与刘君叙昔游。

（见《永乐大典》卷一三四五○“二寘”“士”字“处士”条〖十四函一百三十七册〗。

）（按：刘乙字子黄，泉州人。

仕闽为鳯阁舍人，后弃祁隐安溪鳯髻山。

《全唐诗》卷七百六十三收刘乙诗一首幷残句二，又卷八百八十六补遗二首。

《全唐诗》詹敦仁诗有《遗子访刘乙》一首。

刘乙生涯，于此约略可窥。

）。


# 杂曲歌辞 行路难五首 四

**作者**: 僧贯休

## 诗词内容

君不见道傍树有寄生枝，青青郁郁同荣衰。

无情之物尚如此，为人不及还堪悲。

父归坟兮未朝夕，已分黄金争田宅。

高堂老母头似霜，心作数支泪常滴。

我闻忽如负芒刺，不独为君空叹息。

古人尺布犹可缝，浔阳义犬令人忆。

寄言世上为人子，孝义团圆莫如此。


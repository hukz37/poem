# 答盐官齐安国师见招 一

**作者**: 法常

## 诗词内容

摧残枯木倚寒（《祖堂集》作“青”）林，几度逢春不变心。

樵客遇（《祖堂集》作“见”）之犹不顾（《比事》作“采”），郢人何事（《祖堂集》作“那更”，《传灯录》、《五灯会元》作“那得”）苦追（《比事》作“搜”）寻。

（见《古今禅藻集》卷七。

《祖堂集》卷八作曹和尚引古人偈，《景德传灯录》卷七、《苕溪渔隐丛话后集》卷三七均作偈，《莆阳比事》卷七引《禅林宝传》载唐末闽僧耽章称引此偈，今取以对校。

）（按：《全唐诗》卷八二三收此诗于耽章名下，误。

耽章系引此偈辞锺传召，非自作。

《莆阳比事》云耽章即曹山本寂，可与《祖堂集》相参。

）。


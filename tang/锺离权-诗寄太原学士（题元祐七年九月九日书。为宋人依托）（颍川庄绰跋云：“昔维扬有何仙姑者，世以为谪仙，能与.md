# 诗寄太原学士（题元祐七年九月九日书。为宋人依托）（颍川庄绰跋云：“昔维扬有何仙姑者，世以为谪仙，能与真灵接。一日，锺离过之，使治黄素，乃书此诗。吕公亦跋其后，令俟王学士至而授之。后数日，王古敏仲自贰卿出守会稽，至维扬访姑，即以与之。王秘不以示人。”）

**作者**: 锺离权

## 诗词内容

风灯泡沫两相悲，未肯遗荣自保持。

颔下藏珠当猛取，身中有道更求谁？才高雅称神仙骨，智照灵如大宝龟。

一半青山无买处，与君携手话希夷。

（《云麓漫钞》卷二）。


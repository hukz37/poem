# 省题诗二十一首 寒梧鳯栖

**作者**: 王棨

## 诗词内容

本向高冈植，宁将众木齐。

虽随杨柳落，长待鳯凰栖。

井上枝微亚，窗前影乍低。

九苞和月立，六律带霜飞。

秦女含吹管，周王罢翦珪。

既同丹穴树，那肯宿群鸡。

（以上各诗均见《麟角集》。

）（此组长诗原有缺误，据《天壤阁丛书》本《麟角集》校补。

）（〖1〗《麟角集》原署“唐水部郎中福唐王棨辅之著”，《省题诗》二十一首为该集附录。

原书云：“宋绍兴乙卯，八代孙蘋任著作左郎，于馆阁校雠，见先郎中省题诗，录附之。

”）-242-。


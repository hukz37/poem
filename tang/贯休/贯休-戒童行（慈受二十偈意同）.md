# 戒童行（慈受二十偈意同）

**作者**: 贯休

## 诗词内容

劝汝出家须决志，投师学业莫容易。

添香换水结因缘，佛殿僧堂勤扫地。

莫闲游，莫嬉戏，出入分疏说出处。

三朝四宿不见归，妙法何曾闻一偈。

敬师兄，教师弟，莫向空门争意气。

上中下座用谦和，莫贱他人称自贵。

衣食难，岂容易。

计功多少须惭愧。

随缘饮啄任精粗，不用千般求细腻。

布素衣，随时乩，知足便超功果位。

才能岂是皂罗衣，有道何须黄锦被。

清信男，清信女，舍却一身饲饿虎。

此因缘，苦中苦，不用再三说酸楚。

心中有罪自心知，自向心中忏悔取。

亲明师，学智慧，别人睡时你慢睡。

出家儿，学妙理，习读夜眠须早起。

三更睡到四更初，归向释迢尊殿里。

挑明灯，换净水，礼拜焚香-1538-作福祉。

报答三有及四恩，天龙八部生欢喜。

莫愚痴，莫懈怠，一超直入佛境界。

行亦禅，坐亦禅，了达真如观自在。

（见日本《续藏经》本《禅门诸祖师偈颂》卷下之上。

）。


# 赞念法华经僧

**作者**: 贯休

## 诗词内容

空王门下有真子，堪以空王为了使。

常持菡萏《白莲经》，屈指无人得相似。

长松下，深窗里，历历清香韵宫徴。

短偈长行主客分，不使闲声挂牙齿。

外人闻，耸双耳，香风袭鼻寒毛起。

祇见天花落座前，空-1539-中必定有神鬼。

吾师吾师须努力，年深已是成功积。

桑田变海骨为尘，相看长似红莲色。

（见斯四○三七卷。

）。


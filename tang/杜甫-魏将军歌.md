# 魏将军歌

**作者**: 杜甫

## 诗词内容

将军昔著从事衫，铁马驰突重两衔。

披坚执锐略西极，昆仑月窟东崭岩。

君门羽林万猛士，恶若哮虎子所监。

五年起家列霜戟，一日过海收风帆。

平生流辈徒蠢蠢，长安少年气欲尽。

魏侯骨耸精爽紧，华岳峰尖见秋隼。

星躔宝校金盘陀，夜骑天驷超天河。

欃枪荧惑不敢动，翠蕤云旓相荡摩。

吾为子起歌都护，酒阑插剑肝胆露。


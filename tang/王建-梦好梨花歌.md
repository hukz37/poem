# 梦好梨花歌

**作者**: 王建

## 诗词内容

薄薄落落雾（别本作“路”）不分，梦中唤作梨花云。

瑶池水光蓬莱雪，青叶白花相次发。

不从地上生枝柯，合在天头遶宫阙。

天风微微吹不破，白艳却愁香涴露。

玉房彩女齐看来，错认仙山鹤飞过。

落花散粉飘满空，梨花颜色同不同。

眼穿臂短取不得，取得亦如从梦中。

无人为我解此梦，梨花一曲心珍重。

（见宋张邦基《墨庄漫录》卷六）-1031-（按：《墨庄漫录》：“东坡作梅花词云：‘高情已逐晓云空，不与梨花同梦。

’注云：‘唐王建有《梦看梨花云诗》。

’予求王建诗，行世甚少，唯印行本一卷，乃无此篇。

后得之于晏元献《类要》中。

后又得建全集七卷，乃得全篇，题云《梦好梨花歌》。

〖诗略〗或误传为王昌龄，非也。

”另参本书卷九王昌龄诗附按。

）。


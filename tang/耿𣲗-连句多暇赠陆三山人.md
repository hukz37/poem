# 连句多暇赠陆三山人

**作者**: 耿𣲗

## 诗词内容

𣲗陆羽一生为墨客，几世作茶仙。

喜是攀阑者，惭非负鼎贤。

禁门闻曙漏，顾渚入晨烟。

拜井孤城里，携笼万壑前。

闲喧悲异趣，语默取同年。

历落惊相偶，衰羸猥见怜。

诗书闻讲诵，文雅接兰荃。

未敢重芳席，焉能弄彩笺。

黑池流研水，径石涩苔钱。

何事亲香案，无端狎钓船。

野中求逸礼，江上访遗编。

莫发搜歌意，予心或不然。


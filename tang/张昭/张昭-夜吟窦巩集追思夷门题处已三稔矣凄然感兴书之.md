# 夜吟窦巩集追思夷门题处已三稔矣凄然感兴书之

**作者**: 张昭

## 诗词内容

往岁记时梁苑夜，今宵题处洛城秋。

浮生瞥电人何在，怀旧伤心泪迸流。

三径竹风邻笛怨，一庭霜月井[桐]（梧）愁。

妻儿未会[余]（予）惆怅，只怪灯前不举头。

（见《宋诗纪事》卷二。

（此诗出影宋刻《窦氏联珠集》附录，诗前有张昭跋：“巩嗫嚅，诗一何神妙，恨此少不见。

其集，《联珠》之最也。

戊戌岁中元前一日夷门旅舍书，潜夫。

”潜夫为昭字。

诗题中“夷门题处”，即指此跋。

戊戌为天福三年〖九三八〗，知诗作于天福六年〖九四一〗。

有二处异文，今据改。

）-276-。


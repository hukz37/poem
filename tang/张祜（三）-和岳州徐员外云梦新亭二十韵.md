# 和岳州徐员外云梦新亭二十韵

**作者**: 张祜（三）

## 诗词内容

泽国连荒徼，津亭揭上游。

飞栏控乾马，却住压坤牛。

（“却住”，严疑应作“却柱”。

）滉漭吞何处，青苍别几州。

黑天三伏里，红日五更头。

树失湘潭髪，山明楚塞沤。

舜巡初此去，禹凿向南休。

白气都为晓，清光别是秋。

雨行神女过，云降帝妃游。

接鉴凌星斗，褰帘就月钩。

草烟凝夜思，花露滴春愁。

近渚延沙湿，中壖小岛浮。

竹寻诸洞遍，石占一泉幽。

日复上山顶，波连归客舟。

招{云/鬼}宋余恨，吊死屈何投。

臣子悲迁斥，王孙念去留。

林当藏汉道，兵昔益巴丘。

缚将高皇策，烧舡太祖羞。

星霜人自变，江汉事长流。

胜景离方绝，功-204-符坎德优。

还因望京意，歌咏为皇猷。


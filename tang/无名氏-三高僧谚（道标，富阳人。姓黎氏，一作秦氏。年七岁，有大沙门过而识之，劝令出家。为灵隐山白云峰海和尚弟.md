# 三高僧谚（道标，富阳人。姓黎氏，一作秦氏。年七岁，有大沙门过而识之，劝令出家。为灵隐山白云峰海和尚弟子。至德二年诏白衣通佛经七百纸者，命为比丘，标首中选，即日得度居南天竺寺。尝于灵鹫峰之南西岭下，葺茅为堂，号西岭草堂，称西岭和尚。经营之外，尤练诗章。当时吴兴清昼〖皎然〗、会稽灵澈，相与酬唱。谚云〖见下〗。又陆羽云：“夫日月云霞为天标，山川草木为地标，推能归美为德标，居闲趣寂为道标。”长庆三年卒，年八十四。〖《高僧传》参《西湖高僧事略》〗）

**作者**: 无名氏

## 诗词内容

霅之昼，能清秀。

越之澈，洞冰雪。

杭之标，摩云霄。

（雍正《浙江通志》一九八《仙释传·杭州府》）（〖1〗见《宋高僧传》卷十五《唐杭州灵隐山道标传》。

首二句又见同书卷二九《唐湖州杼山皎然传》，中二句又见卷十五《唐会稽云门寺灵澈传》。

）-544-。


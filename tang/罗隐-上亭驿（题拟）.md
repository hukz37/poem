# 上亭驿（题拟）

**作者**: 罗隐

## 诗词内容

细（《舆地纪胜》、《天中记》作“山”）雨霏微宿上亭，雨中因感（《舆地纪胜》、《天中记》作“想”）雨淋铃。

贵为天子犹魂断，穷著荷衣好涕零。

剑水多端何处去，巴猿无赖不堪听。

少年辛苦今飘荡，空（一作“深”）愧先生教聚萤。

（见宋王灼《碧鸡漫志》卷五。

）（按：《全唐诗》卷六六五据《天中记》收首二句，《全唐诗续补遗》卷十六据《舆地纪胜》卷一八六收前四句，均不全，今重录之。

）。


# 凤凰台

**作者**: 朱存

## 诗词内容

竹影桐阴满旧山，凤凰多载不飞还。

登台只有吹箫者，争得和鸣堕世间。

（同前卷二十二。

）（按：朱存《金陵古迹诗》四卷，《崇文总目》卷五着录，惟作者讹作李存。

《景定建康志》卷四九云：“宋〖当作“朱”〗存，字阙，金陵人也。

尝读吴大帝而下六朝书，具详历代兴亡成败之迹，南唐时作《览古诗》二百章，章四句。

沿初洎末，烂然棋布，阅诗者嘉其用心之勤云。

”今存者仅十六首。

另《景定建康志》卷十八云“陈轩《金陵集》有李建勋、朱存《迎担湖诗》，今未见。

”又宋张惇颐《六朝事迹编类》收杨修诗四十八首，其中《新亭》、《秦淮》、《北渠》、《天阙山》、《三断石》五首，《舆地纪胜》卷十七皆作朱存诗，仅《新亭》文字差异较大；《直渎》、《半阳湖》二首，《景定建康志》也作朱存诗，《景定建康志》卷四九云：“杨备字修之，……庆历中为尚书虞部员外郎分司南京上轻车都尉，往复道出江上，赋百篇二韵，命曰《览古百题诗》，各注其事于题之下，与南唐朱存诗并传于世。

”知二人诗在宋时已有传误。

但应以孰是，尚难决断。

杨诗除《六朝事迹编类》所收外，《景定建康志》存六十首，去其重复，约存八十余首。

）。


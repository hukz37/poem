# 一字至九字诗联句

**作者**: 严维

## 诗词内容

维鲍防郑概成用陈元初张叔政贾弇周颂东，西。

步月，寻溪。

鸟已宿，猿又啼。

狂流碍石，迸笋穿磎。

望望人烟远，行行萝径迷。

探题只应尽墨，持赠更欲封泥。

松下流时何岁月，云中幽处屡攀跻。

乘兴不知山路远近，缘情莫问日过高低。

静听林下潺潺足湍濑，厌问城中喧喧多鼓鼙。


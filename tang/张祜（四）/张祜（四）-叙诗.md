# 叙诗

**作者**: 张祜（四）

## 诗词内容

二雅泄诗源，滂滂接涟漪。

宣尼昔道{卄/氵史}，豁豁无阻疑。

小开作泾港，大涨为塘陂。

可令万顷澄，可使百派支。

生民茍灌溉，九谷长蕃滋。

何意束晳徒，《补亡》辄继之。

安知去圣远，立旨无乖隳。

五言起李陵，-216-其什伤远离。

雄材耻小用，属咏隅成规。

后时班婕妤，团扇托忧悲。

枚情既云妙，蔡韵肯容卑。

建安陈思王，龙变五不知。

刘桢骨气真，王粲文质奇。

阮公先兴亡，陆氏以才推。

雅怨止潘子，高摽存左思。

延年得殊致，灵运拔英姿。

沈侯美玉蕴，谢守文锦摛。

江词骋奇妙，鲍趣出孤危。

飘飘喜泽翁，于在务脱遗。

陈隋后诸子，往往沙可披。

拾遗昔陈公，强立制颓萎。

英华自沈宋，律唱{牙丿=丶}相维。

其间岂无长，声病为深宜。

江宁王昌齢，名贵人可垂。

波澜到李杜，碧海东弥弥。

曲江兼在才，善奏珠累累。

四面近刘复，远与何相追。

迩来韦苏州，气韵甚怡怡。

伶伦管尚在，此律谁能吹。


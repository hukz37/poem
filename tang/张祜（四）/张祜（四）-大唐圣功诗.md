# 大唐圣功诗

**作者**: 张祜（四）

## 诗词内容

祜闻昔隋末。

炀帝厄围兵。

太宗初应募，杖劎起边征。

扬师列虚旗，首激将军诚。

神略在一断，解围当未萌。

高祖守河东，权力已兼幷。

猖狂蚁结徒，举踵乃击平。

隋德日已衰，俯折士尊名。

群才{牙丿=丶}相枤，诺以义为盟。

屯军起边州，李密驰传迎。

杨眉爱姿度，失口真王英。

由是太河南，千里响应声。

降王与拘窦，亲待入宫城。

乃命臣萧瑀，府库掌虚盈。

次命臣玄龄，图书收付卿。

开牢释姧枉，各更重从轻。

回戈略伪主，太庙告明明。

殊功茍未已。

徽号为重旌。

文物一以兴，贤良俱间生。

声诗日盈听，智论益纵横。

何意萧墙内，阴谋中构倾。

直词虽可进，王法讵该情。

甲子上即位，南郊赦宪灜。

八蛮与四夷，朝贡路交争，三月后亲蚕，癸亥上亲耕。

侍臣虞南等，碑以纪功成。


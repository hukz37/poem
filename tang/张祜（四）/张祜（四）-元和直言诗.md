# 元和直言诗

**作者**: 张祜（四）

## 诗词内容

东野小臣祜，圣朝垂泪言。

微尘岂裨助，永负丘山恩。

箕子昔为奴，所悲逢世昏。

明时便钳舌，切恐负-217-乾坤。

臣当涉黄河，心目日且烦。

分明在人世，不喻波浑浑。

愿以所支流，却寻到昆仑。

但穷此生感，没齿宁为冤。

臣读帝王书，粗知治乱源。

文思茍未安，讵得宾四门。

陛下欲垂衣，一与夔契论。

成汤事不尽，勿更随波翻。

直者举其材，曲者寻其根。

直固不可遗，曲亦不可焚。

用材茍端审，帝道即羲轩。

陛下复土阶，四方敢高垣。

陛下喜雕墙，四方必重藩。

畋猎岂无娱，汤泉岂无温。

始知尧为心，清净自成尊。

比干不惮死，谏道久而存。

许由不务策，志士亦所敦。

兢兢小臣祜，万死甘词繁。


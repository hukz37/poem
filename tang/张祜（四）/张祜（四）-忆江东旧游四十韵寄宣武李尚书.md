# 忆江东旧游四十韵寄宣武李尚书

**作者**: 张祜（四）

## 诗词内容

忆作江东客，猖狂事颇曾。

海隅思变化，云路折飞腾。

小子今何述，高贤昔谬称。

瘦体休问马，病爪莫论鹰。

海棹扁舟泛，江开一槛凭。

岸环青莽苍，峰峭碧崚嶒。

水国程无尽，烟郊思不胜。

金丝援嫩柳，-219-玉片犯残冰。

夜伯度操檝，朝行看下罾。

沙明春雨霁，野白暮云蒸。

蒲晚帆山叶，花开镜水菱。

乱芳丛沼沚，余溜泄沟塍。

鹫岭因支访，龙门诣李登。

黄莺春恼客，白鹤夜依僧。

粗得狂歌趣，深疑笑病症。

地穷屯健马，天尽抑飞鹏。

桂彩分城堞，松香在阁层。

酒徒穷不破，诗债老相仍。

伯玉年将近，宣尼《易》未弘。

岁储虽自乏，社肉必均秤。

造化三光借，乾坤一块凝。

才当论曲直，命可系衰兴。

凤鸟非无叹，骅骝靡不乘。

豹文须蔚蔚，羊目漫睖睖。

范蠡尝金铸，吴王昔土崩。

雄图翻自失，高噣鲜相承。

禹庙思陈藻，秦山忆杖藤。

几时心豁豁，长日醉瞢瞢。

水室穷深讨，云门极峻登。

北归天尚远，东望海方澄。

鹤跂虚为羡人言敢不应。

旅游星正孛，愁望月初𫄠。

讵欲由斜径，聊思枕曲肱。

兴扪头上虱，闲祖笔锋蝇。

鸟岸劳方寸，鱼缾惜一升。

诗秋情未剧，别夜思偏增。

白首身从贱，青云气可凌。

当知在尘土，言直更兢兢。


# 吴公约神道碑附诗

**作者**: 罗隐

## 诗词内容

吴山苍苍，吴水泱泱。

降生英灵，为公为王。

以严师旅，以奠封疆。

派有别者，我亦鹰扬。

取直之功，-1408-捍巢之绩。

虽从本军，实展良画。

践历禁旅，光扬事迹。

乃自西佳，迁于硖石。

上君东代，诸将西征，贾其余通，资其锐兵。

稽山雾廓，京口波清。

再从貂冕，始拜冬卿。

吴会纷纭，淮[右]（石）（从雍文华校本改）奔竞。

驱其涷馁，犯我疆境。

躬励精卒，恭承上命。

雪霁松贞，风中草劲。

元戎承制，圣主酬劳。

大起名重，司元望高。

优游渥泽，出入官曹。

所谓鸡省，全资豹韬。

恭仰府城，载崇吾圉。

惟力是助，厥功以举。

云矗千堵，土攒万杵。

率以资产，役以军旅。

乃颁异宠，乃正华资。

大国纲纪，雄藩羽仪。

床间牛鬬，杯里蛇疑。

天胡可测，神亦难知。

有仁于时，有功于物。

一代殊勋，二品清秩。

不谓不达，何获何失。

瑞马神羊，金箱玉室。

（出《全唐文》卷八九七。

）（〖1〗碑云：“君嗣子以隐乡里之旧，请铭其墓。

而复以诗一章，文其美于道之隅。

”）。


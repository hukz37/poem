# 春日会韩武康章后亭联句

**作者**: 清昼

## 诗词内容

清昼韩章杨秦卿仲文后园堪寄赏，日日对春风。

客位繁阴下，公墙细柳中。

坐看青嶂远，心与白云同。

林暗花烟入，池深远水通。

井桃新长蘂，栏药未成丛。

松竹宜禅客，山泉入谢公。

砌香翻芍药，檐静倚梧桐。

外虑宜帘卷，忘情与道空。

楚僧招惠远，蜀客挹杨雄。

便寄柴桑隐，何劳访剡东。


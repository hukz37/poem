# 行路难二十篇（幷序） 第九章明无断烦恼

**作者**: 傅翕

## 诗词内容

君不见文殊妙德非为远，三障三毒即二空。

五分法身缠五阴，六人无知为六通。

四倒四果何曾异，八-1720-邪八正体还同。

七觉菩提性无别，七识流浪会真宗。

一切烦恼皆空寂，诸佛法藏在心胸。

恒将法忍相随逐，只自差舛不相逢。

诸佛如来住何所，并在贪淫爱欲中。

今劝断贪淫爱欲，但是方便化童蒙。

贪欲本相真清净，假说空名名亦空。

行路难，路难心中非是心。

寄语真修无念士，慎勿分别毁贪淫。


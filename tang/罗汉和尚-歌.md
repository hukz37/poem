# 歌

**作者**: 罗汉和尚

## 诗词内容

咸通七载初参道，到处逢言不识言。

心里痴（《五灯会元》作“疑”）团若栲栳，三春不乐止林泉。

忽遇法王毡上坐，便陈疑恳向师前。

师从毡上那伽起（一作“定”），袒膊当胸打一拳。

骇散痴（《五灯会元》作“疑”）团獦狚落，举头看见日初圆。

从兹蹬蹬以碣碣，直至如今常快活。

只闻肚里饱膨脝，更不东西去持钵。


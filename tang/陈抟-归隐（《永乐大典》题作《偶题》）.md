# 归隐（《永乐大典》题作《偶题》）

**作者**: 陈抟

## 诗词内容

十年踪迹走红尘，回首青山入梦频。

紫陌纵荣争及睡，朱门虽富（《大典》“富”作“贵”）不如贫。

愁闻剑戟扶危主，闷听（《大典》“听”作“见”）笙歌聒醉人。

携取琴（《大典》“琴”作“旧”）书归旧隐，野花啼鸟一般春。

（见北京图书馆藏《永乐大典》卷一三四五○。

二寘）。

处士门。

《宋诗纪事》卷五收陈诗七首。

其《归隐》一首与《大典》同。

惟《大典》题作《偶题》。

其《辞上归进诗》，作于入宋之后，兹编不取。

余五首，一首复出。

故但录其四首。

（又按此诗亦见元辛文房《唐才子传》卷十。

）-304-（〖1〗邵伯温《易学辨惑》云：抟隐居华阴山，自晋以后，每闻一朝革命，颦蹙数日。

人有问者，瞪目不答。

一日，乘驴过华阴市，闻太祖登极，大笑。

问其故，曰：“天下自此定矣。

”遁迹之初，作此诗云云，岂浅丈夫哉。

〖见《五朝名臣言行录》卷十引邵伯温《易学辨惑》。

此处录文有删节。

〗）。


# 还丹金液歌

**作者**: 元阳子

## 诗词内容

和气和太初，初气终归一。

母子本相生，相生又相失。

阴炼玄阴精，月旬嫁于日。

日月既相交，还丹赩然出。

北方取河车，南方朱雀一。

碧水生妙花，白花怀玉质。

龙虬入相交，刀圭须谨密。

独弄在乾坤，能滋于万物。

姹女玄阴精，二种皆归一。

河上无水银，乃合著阴律。

荡荡赤龙蟠，火候看容质。

变作里蹄金，黄芽无根术。

火记三百篇，知之万不失。

如骡怀妊驹，自怀其形质。

（《正统道藏》珠芓号《还丹金液歌注》。

原有张果注。

）-1599-。


# 丙庚岁苦贫戏题

**作者**: 权德舆

## 诗词内容

清朝起藜床，雪霜对枯篱。

家人来告予，今日无晨炊。

鹾酰一已整，薪炭固难期。

厚生彼何人，工拙各异宜。

间岁从使檄，亲宾苦川驰。

虽非悖而[入]□，[与出]□□常相随。

吴门与南亩，颇亦持镃基。

有时[遇丰年]□□□，岁计犹不支。

颜渊谅贤人，陋巷能自怡。

[中忆裴]□□□子野，泰然倾薄糜。

愧非古人心，戚戚愁[朝饥]□□。

[近]□古犹不及，太上那可希。

奈何时风扇，使[我正性]□□□衰。

巧智竞忧劳，展转生浇漓。

吾观黄金[印]□，[未]□胜青松枝。

麤令有鱼菽，岂复求轻肥。

顾惭[主家]□□拙，甘使群下嗤。

如何致一杯，醉后无所知。


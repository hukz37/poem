# 送沈亚之歌

**作者**: 李贺

## 诗词内容

吴兴才人怨春风，桃花满陌千里红。

紫丝竹断騘马小，家住钱塘东复东。

白藤交穿织书笈，短策齐裁如梵夹。

雄光宝矿献春卿，烟底蓦波乘一叶。

春卿拾材白日下，掷置黄金解龙马。

携笈归江重入门，劳劳谁是怜君者。

吾闻壮夫重心骨，古人三走无摧捽。

请君待旦事长鞭，他日还辕及秋律。


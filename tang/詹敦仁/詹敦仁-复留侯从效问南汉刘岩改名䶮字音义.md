# 复留侯从效问南汉刘岩改名䶮字音义

**作者**: 詹敦仁

## 诗词内容

伏羲初画卦，苍氏乃制字。

点画有偏旁，阴阳贵协比。

古者不嫌名，周公始称讳。

始讳犹未酷，后习转多忌。

或援他代易，或变文回避。

滥觞久滋蔓，伤心日益炽。

孙休命子名，吴国尊王意。

{雨/单}{艹/冏}{雨/鱼}{覀/升}僻，{壴臣}昷{穴/敖}{称/大}异。

梁复踵已非，时亦迹旧事。

{耑免}杰自其一，蜀闯是其二。

鄙哉化{晵曰=目}名，陋矣{夌戊}{黄耑}义。

大唐有天下，武后拥神器。

私制迄无取，古音实相类。

●●●囝星，●●{厓厂=}●埊。

●圀及曌●，作史难详备。

唐祚值倾危，刘䶮怀僭伪。

吁嗟毒蛟辈，睥睨飞龙位。

䶮岩虽同音，形体殊乖致。

废学愧未弘，来问辱不弃。

奇字难雄博，摛文伏韩智。

因诵鄙所闻，敢布诸下吏。


# 赠天台僧

**作者**: 江为

## 诗词内容

白发经年复白眉，斋身多病已无机。

曾来越客留诗板，旧识蕃人送衲衣。

岩窦夜禅云树湿，石桥秋望-1371-海山微。

结庵更拟寻华顶，晚岁应容叩竹扉。

（见《四库珍本初集》本宋林师蒧《天台续集》卷下。

）（按：《天台续集》二卷，为林师蒧据宋李庚原本编成，所收“皆宋初迄宣、政间人之诗”〖《四库全书总目》卷一八七〗，清陆心源《宋诗纪事补遗》卷四因据以录入。

其实，江为幷未入宋。

陶岳《五代史补》卷五、龙衮《江南野录》卷八、马令《南唐书》卷十四、陆游《南唐书》卷十二、吴任臣《十国春秋》卷九七所载为传，均云为于南唐元宗时因事被诛。

其时宋尚未立国，作宋诗未当。

）。


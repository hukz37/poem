# 五言奉和行经破薛举战地应诏

**作者**: 长孙无忌

## 诗词内容

天步昔未平，陇上驻神兵。

戈回曦御转，弓满桂轮明。

屏尘安地轴，卷雾静干扃。

往振雷霆气，今垂雨露情。

高垣起新邑，长杨布故营。

山川澄素景，林薄动秋声。

风野征翼𫘝，霜渚寒流清。

朝烟澹云{罒/干}，夕吹绕霓旌。

鸣銮出雁塞，叠鼓入龙城。

方陪东觐礼，奉璧侍云亭。

（同前）。


# 赠韦秘书子春二首 一

**作者**: 李白

## 诗词内容

谷口郑子真，躬耕在岩石。

高名动京师，天下皆籍籍。

斯人竟不起，云卧从所适。

茍无济代心，独善亦何益。

惟君家世者，偃息逢休明。

谈天信浩荡，说剑纷纵横。

谢公不徒然，起来为苍生。

秘书何寂寂，无乃羁豪英。

且复归碧山，安能恋金阙。

旧宅樵渔地，蓬蒿已应没。

却顾女几峰，胡颜见云月。


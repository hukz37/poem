# 上清宝鼎诗二首（附存） 二

**作者**: 李白

## 诗词内容

人生烛上花，光（乙作“火”）灭巧妍尽。

春风绕树头，日与化（戊作“花”）工（丁作“花工”）进。

只（戊作“惟”）知雨露贪，不闻（丁、戊作“念”）零落尽（甲无以上二句）。

我昔（乙、戊作“昔我”）飞骨时，惨见当涂坟。

青松霭朝（丁、戊作“明”）霞，缥缈山（戊作“上”）丁村。

既死明月魄，无复（丁、戊作“彼”）玻璃（乙、戊作“瓈”）魂。

念此一脱洒（戊作“酒”），长啸祭（甲、乙、戊作“登”）昆仑。

醉著鸾皇（甲、丁、戊作“凤”）衣，星斗俯可扪。

（见瞿蜕园、朱金城《李白集校注》卷三十《诗文补遗》录苏轼书李白诗墨迹。

出校各本，甲本为赵令畤《侯鲭录》卷二，乙本指《增修诗话总龟》卷十一引《王直方诗话》，丙本指《全唐诗》卷一八五引《王直方诗话》，丁本指《李白诗校注》据《唐宋诗醇》所录校语，戊本指《津逮秘书》本《东坡题跋》卷二）（〖1〗《东坡题跋》卷二：“余顷在京师，有道人相访，风骨甚异，语论不凡，自云常与物外诸公往还，口诵此二篇，云东华上清监清逸真人李太白作也。

”〖2〗《侯鲭录》卷二：“东坡先生在岭南，言元祐中有见李白酒肆中诵其近诗云：‘朝披梦泽云，笠钓青茫茫。

’此非世人语也。

少游尝手录其全篇，少游叙云：‘观顷在京师，有道人相访，风骨甚异，语论不凡，自云尝与物外诸公往还，口诵二篇，云东华上清监清逸真人李白作也。

’”）-868-（〖3〗《王直方诗话》：“元祐八年，东坡帅定武，李方叔、王仲弓别于惠济，出示南岳典宝东华李真人像，又出此二诗，曰此李真人作也。

近有人于江上遇之得此，云即李太白也。

”〖4〗《苕溪渔隐丛话前集》卷五引东坡云：“予都下见有人携一纸文书，字则颜鲁公也，墨迹如未干，纸亦新健，其诗曰：‘朝披梦泽云，笠钓青茫茫。

’此语非太白不能道也。

”今按：此诗第二首云：“我昔飞骨时，惨见当涂坟。

”显然非李白所作。

就前所录北宋诸家有关获得此诗的记录而言，其作者约有以下几种可能：其一，北宋道士托名李白作；其二，李真人作，后传成李白作；其三，北宋道士录唐时遗诗而献于东坡；其四，东坡自作而伪称得之于他人，亦如解《八阵图》而称少陵托梦之类。

今莫详孰是。

因此二诗出处甚早，《全唐诗》及今贤补遗已录存其片断，故为补足而附存之。

）。


# 太湖诗 包山祠

**作者**: 皮日休

## 诗词内容

白云最深处，像设盈岩堂。

村祭足茗粣，水奠多桃桨。

{/君}{/迁}突古砌，薜荔绷颓墙。

炉灰寂不然，风送杉桂香。

积雨晦州里，流波漂稻粱。

恭惟大司谏，悯此如发狂。

命予传明祷，祗事实不遑。

一奠若肸蚃，再祝如激扬。

出庙未半日，隔云逢澹光。

{山双}{山双}雨点少，渐收羽林枪。

忽然山家犬，起吠白日傍。

公心与神志，相向如玄黄。

我愿作一疏，奏之于穹苍。

留神千万祀，永福吴封疆。


# 短歌寄鼓山长老

**作者**: 齐己

## 诗词内容

雪峰雪峰高且雄，峨峨堆积青冥中。

六月赤日烧不镕，飞禽瞥见人难通。

常闻中有白象王，五百象子皆威光。

行围坐遶同一色，森森影动旃檀香。

于中一子最雄猛，称尊独踞鼓山顶。

百千眷属阴□影，身照曜，吞秋景。

[我]闻岷国民归依，前王后王皆师资。

宁同梁武遇达磨，过后弹指空伤悲。


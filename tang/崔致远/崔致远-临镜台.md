# 临镜台

**作者**: 崔致远

## 诗词内容

烟峦簇簇水溶溶，镜里人家对碧峰。

何处孤帆饱风去，瞥然飞鸟杳无踪。

（录自韦旭升《朝鲜文学史》）（按：据金东勋说，崔诗除《全唐诗逸》及《桂苑笔耕集》〖已收《全唐诗补逸》〗所收外，《三国史记》存五首，《东文选》收三十首，另见于石刻、方志者尚有十余首，共存百首左右。

今所得仅二十余首，尚缺二十首左右。

据前引各文所述，未见者有《饶州鄱阳亭》、《夜赠乐官》、《芋江驿湾》、《赠智光上人》等。

又按：《朝鲜文学史》录崔匡裕《长安春日有感》云：“麻衣难拂路歧尘，鬓改颜衰晓镜新。

上国好花愁里艳，故园芳树梦中春。

扁舟烟月思浮海，羸马关河倦问津。

只为未酬萤雪志，绿杨莺语太伤神。

”又谓其另有《郊居呈知己》、《忆南李处士》等诗，崔承祐有《送曹松入罗浮》、朴仁范有《九成宫怀古》、《泾州龙朔寺》、《江行呈张秀才》诗。

诸诗皆新罗人在唐时所作，因未注出处，世次不明，又仅录一首，姑附识于此。

）-1247-。


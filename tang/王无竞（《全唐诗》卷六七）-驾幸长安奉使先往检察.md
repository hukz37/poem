# 驾幸长安奉使先往检察

**作者**: 王无竞（《全唐诗》卷六七）

## 诗词内容

奉使至京邑，戒涂历险夷。

首旬发定鼎[一]，再信过灞池。

河山壮关辅，金火递雄雌。

文物沦霸运，灵符启圣青。

宸扆阔临御，巡幸顺讴思。

城阙生光彩，草树含荣滋。

缇绮（骑）[二]纷沓袭，翠旗曳葳蕤。

童幼闻明主，耆老感盛仪。

轮袂交隐隐，廛陌满熙熙。

微臣昧所识，观俗书此词。

（[一]刘云：“定鼎见《左传》，成王定鼎于郏鄏，此处用以代表洛阳。

又考唐代洛阳城郭南而第二门名定鼎门，为西行必由门户。

”[二]依刘校。

）-10-。


# 师诲而饯之

**作者**: 还阳子

## 诗词内容

松柏坚且贞，涧水流复清。

勿久尘寰间，是非污耳聆。

（以上均见《正统道藏》本《大还丹金虎白龙论》。

末有附跋，录如次。

）（〖1〗跋云：“时光启二年冬首中旬有七，横峰先生永阳子杜希遁，字忘机，多事之秋，避祸汶郊，每抵鄽中，祇接大隐南阳公。

公颇奉道，耽玄悟真，栖心闲雅，若夫发迹扬名，俟之知己。

夫为交者，有名焉，有利焉，余与公交，非名与利，每一接，未尝不话道永日，除玄之又玄外，余无所云。

故书先师药诀相赠，切希千万保惜，勿传下士。

大凡方外之事，岂使常人知之？常人知之，则自遭谴谪。

仙师曰：钦承者纪名于玄箓，泄慢者责身为下鬼。

又曰：殃庆逮于九祖，升沉止于一形。

今以青山白云为誓，勿负誓言，千万千万。

”）。


# 及第后读书院咏物[一]十首上礼部李侍郎 □□（伯三四八○）

**作者**: 樊铸

## 诗词内容

铸剑本来杀雠[一]人，怀珠本来报国士。

信知善恶皆相报，如何不肯树桃李。

物情翻覆难可论，莫言权势长头[二]存。

鼎食却为农桑子，布衣还启丞相门。

丈夫立身须自省，知祸知福如形影。

乍可惠人一饭恩，不得唾人千里井。

（[一]原作“雠杀”，依刘校互乙。

[二]刘云：“‘长头’二字乃俗语。

‘头’，尾声。

”）-48-。


# 五言春日侍宴望海应诏

**作者**: 刘洎

## 诗词内容

巨壑观无际，灵异蕴难详。

寻真游汉武，架石驻秦皇。

方丈神仙敻，蓬莱道路长。

俱由肆情欲，非为恤封壃（同“疆”）。

何如应顺动，鸣銮事省方。

徘徊临委输，迢遰极扶桑。

滔滔四渎府，浩浩百川王。

浮天还-657-纳汉，浴日乍翻光。

夷洲暧淑景，有岛丽时芳。

幸属沧波谧，欣逢宝化昌。

（《翰林学士集》）（按：此诗原署“侍中清苑县开国男臣刘泊上”，“泊”为“洎”之误。

张步云《唐代逸诗辑存》收本诗。

）。


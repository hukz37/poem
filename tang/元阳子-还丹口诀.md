# 还丹口诀

**作者**: 元阳子

## 诗词内容

还丹篇，还丹篇，欲得黄芽先炬铅。

阳壬不去火中走，阴丙如何得作烟。

鸡抱卵兮日数足，母生子兮十月全。

但得坤来为屋宅，坤至何愁不作干？伏吾此法在目前，违吾此法饶万年。

八石须向火中走，莫弄水饱费君钱。

还丹不是世难学，自是时人志不坚。

若明魏君歌十首，千回海水变桑田。

（《大还丹照鉴》）。


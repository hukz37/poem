# 僧如展及韦载同游碧涧寺各赋诗予落句云他生莫忘灵山座满壁人名后会稀展共吟他生之句因话释氏缘会所以莫不凄然久之不十日而展公长逝惊悼返覆则他生岂有兆耶其间展公仍赋黄字五十韵飞札相示予方属和未毕自此不复撰成徒以四韵为识

**作者**: 元稹

## 诗词内容

重吟前日他生句，岂料逾旬便隔生。

会拟一来身塔下，无因共绕寺廊竹。

紫毫飞札看犹湿，黄字新诗和未成。

纵使得如羊叔子，不闻兼记旧交情。


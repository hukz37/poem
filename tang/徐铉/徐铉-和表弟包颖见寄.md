# 和表弟包颖见寄

**作者**: 徐铉

## 诗词内容

平生中表最情亲，浮世那堪聚散频。

谢眺却吟归省阁，刘桢犹自卧漳滨。

旧游半是前生事，要路多达后进人。

且喜新吟报强健，明年相望杏园春。

（《徐公文集》卷三。

）（按：《徐公文集》卷三收《表弟包颖见寄》，为包颖寄徐铉之作；其次为和诗一首，为徐铉和包颖之作。

《全唐诗》误以包颖诗收徐铉名下，而以徐和诗录归包颖名下。

今为分别移正之。

此则参《文史》二十五辑曹汛先生文。

）。


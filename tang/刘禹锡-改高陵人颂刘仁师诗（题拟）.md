# 改高陵人颂刘仁师诗（题拟）

**作者**: 刘禹锡

## 诗词内容

噫泾水之逶迤，溉我公兮及我私。

水无心兮人多僻，锢上游兮干我泽。

时逢理兮官得材，墨绶繠兮刘君来。

能爱人兮恤其隐，心既公兮言既尽。

县申府兮府闻天，积愤刷兮沈疴痊。

划新渠兮百亩流，行龙蛇兮止膏油。

遵水式兮复田制，无荒区兮有良岁。

嗟刘君兮去翺翔，遗我福兮牵我肠。

纪成功兮镌美石，求信词兮昭懿绩。

（见《刘宾客集》卷二《高陵县令刘君遗爱碑》）（〖1〗碑云：“先是高陵人蒙被惠风而惜于舍去，发于胸怀，播为声诗。

今采其旨而变其词，志于石。

”）。


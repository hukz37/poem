# 喜度岭

**作者**: 张说

## 诗词内容

东汉兴唐历，南河复禹谋。

宁知瘴疠地，生入帝皇州。

雷雨苏虫蛰，春阳放鸴鸠。

洄沿炎海畔，登降闽山陬。

岭路分中夏，川源得上流。

见花便独笑，看草即忘忧。

自始居重译，天星已再周。

乡关绝归望，亲戚不相求。

弃杖枯还植，穷鳞涸更浮。

道消黄鹤去，运启白驹留。

江妾晨炊黍，津童夜櫂舟。

盛明良可遇，莫后洛城游。


# 沁园春

**作者**: 吕岩

## 诗词内容

琳馆清标，琼台丽质，何年天上飞来。

扬州暂倚，后土为深栽。

独立乾坤一树，春风占，万朵齐开。

天然巧，蕊珠圆簇，玉瓣轻裁。

见一花九朵，类玲珑玉斝，错落琼杯。

得满盛香露，洗荡尘埃。

是真元孕育，有仙风道骨，岂是凡胎。

问真宰，难留下土，携尔上蓬莱。

（《扬州琼花集》）（〖1〗此词调幷非《沁园春》，原书误题。

赵遂之谓当作《满庭芳》。

）。


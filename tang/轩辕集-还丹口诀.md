# 还丹口诀

**作者**: 轩辕集

## 诗词内容

世上喧喧车马人，红颜绿鬓不长春。

药术相传万甲子，学者茫茫寻不真。

寻不真，莫生嗔，盖为黄芽不得真。

铅是铅，汞是汞，世上之人总错用。

草黄芽，木黄芽，世上闻说也乱夸。

自古口传不形纸，烧者-1115-徒劳尽破家。

堪分付，递相传，固济元来此道门。

妄传非人遭殃祸，父子麤疏不合言。

黑服硫黄烧不烟，饵之中寿几千年。

更加金室乾坤内，脱世浮空得飞仙。

（《大还丹照鉴》）。


# 还丹歌 一

**作者**: 杨行真人

## 诗词内容

世上人人緫爱药，个个元来寻不着。

也道用铅不用铅，及至用铅还只错。

寻不着，莫生嗔，都为黄芽不得真。

有信有行堪分付，财色不染是真人。

潜拯济，莫彰露，本觅长生却短祚。

慎勿将身游贵门，医卜经求且闲处。

未能隐，没闲处，且去经求无病药，长生乐道何忧虑。

铅为君，汞为臣，火为使者，赤血将-1614-军，守阴守阳，制御伏药，药成先用点水银。

水银被点堪服饵，鬼官不追人不死。

世世喧喧若得之，闲处经求莫干贵。

心口诀，手眼传，制伏只在黄芽边。

心口不决，手眼不传，耽荒酒色，与道无缘。


# 柳州罗池庙诗（题拟）

**作者**: 韩愈

## 诗词内容

荔子丹兮蕉黄（“蕉”下或有“叶”字，或有“子”字），杂肴蔬兮进侯堂。

侯之船兮两旗，度中流兮风泊之，待侯不来-1015-兮不知我悲。

侯乘驹兮入庙，慰我民兮不嚬以笑。

鹅之山兮柳之水，桂树团团兮白石齿齿。

侯朝出游兮暮来归，春与猿吟兮秋鹤与飞。

（《唐文粹》及欧阳修所见《韩集》均作“秋与鹤飞”。

《集古录跋尾》卷八录碑文作“秋鹤与飞”，欧疑碑文有误。

沈括《梦溪笔谈》卷十四以为此用《楚辞》相错成文格，今从其说。

）北方之人兮为侯是非，千秋万岁兮侯无我违。

福我兮寿我，驱厉鬼兮山之左。

下无湿兮高无干，秔稌充羡兮蛇蛟结蟠。

我民报事兮无怠其始，自今兮钦于世世。

（同前书卷三一、《唐文粹》卷五二《柳州罗池庙碑》附）（〖1〗《柳州罗池庙碑》云：“三年孟秋辛卯，侯降于州之后堂，欧阳翼等见而拜之。

其夕，梦翼而告之曰：‘馆我于罗池。

’其日景辰，庙成，大祭。

过客李仪醉酒，慢侮堂上，得疾，扶出庙门即死。

明年春，魏忠、欧阳翼使谢宁来京师，请书其事于石。

余谓柳侯生能泽其民，死能惊动祸福之，以食其土，可谓灵也已。

作迎享送神诗遗柳民，俾歌以祀焉而幷刻之。

……其词曰〖词略〗。

”《湖南通志·金石》六着录嘉定刻此碑，题作《唐罗池庙享神词碑》，附魏绍芳跋此为享神诗。

《唐诗别裁集》卷七收入。

朱东润师主编《中国历代文学作品选》中编第一册收此诗，题作《柳州罗池庙诗》，解题云：“此庙建成后，韩愈为撰《柳州罗池庙碑》，诗就附在碑文的后面。

诗效《楚辞·九歌》体，作为祭祀中迎神、送神时歌唱之用。

”）。


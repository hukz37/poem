# 对御歌

**作者**: 陈抟

## 诗词内容

-1357-臣爱睡，臣爱睡，不卧毡，不盖被。

片石枕头，蓑衣铺地，震雷掣电鬼神惊，臣当其时正酣睡。

闲思张郎，闷想范蠡，说甚孟德，休言刘备，三四君子，只是争此闲气。

争如臣向青山顶头，白云堆里，展开眉头，解放肚皮，且一觉睡。

管什（一作“甚”）玉兔东生，红轮西坠。

（见足本《诗话总龟》卷四七、元蔡正孙《诗林广记后集》卷九引庞元英《谈薮》。

）（〖1〗《谈薮》云：“陈抟隐武当山，后居华州云台观，多闭户独卧，或累月不起。

周世宗召入禁中，扃户试之，月余始开，抟熟寐如故。

尝对御歌此诗云。

”）。


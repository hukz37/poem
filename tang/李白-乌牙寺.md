# 乌牙寺

**作者**: 李白

## 诗词内容

夜宿乌牙寺，举手扪星辰。

不取高声语，恐惊天上人。

（《舆地纪胜》四七《蕲州》引王得臣《尘史》云：“蕲之黄梅有乌牙山，僧舍小诗，曰李太白也，李集中无之。

”又《侯鲭录》、《西清诗话》、《苕溪渔隐丛话》、《竹坡诗话》等又作《题峰顶寺》。

〖诗见《尘史》卷中。

王琦《李太白诗集注》卷三十收录有关此诗之资料甚众，其中引《侯鲭录》，或云此为王元之〖即王禹偁〗少登楼诗，《竹坡诗话》则云为杨大年〖杨亿〗幼年时作，《西清诗话》则以为非极亿作。

王琦亦未能定之。

诸书引文差异甚大，不具录。

〗）。


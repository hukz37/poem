# 简（一作“拣”）金颂

**作者**: 无名氏

## 诗词内容

君不见，澄清丽水出黄金，逐浪随波永被沈。

有幸得逢良鉴者，披砂细拣暂知音。

因此遂蒙皇上宠，直入琼楼宝箧中。

一练（一作“炼”）一明光照耀，一回掌上一回钦。

以此尘沙含妙宝，故喻众生觉照心。

众生无此浓三有，元来流浪被境侵。

对尘恰似真如慧，离境元无照体心。

迷即一真名二体，只为群生不照心。

若能对境常真照，随尘离境一般心。

如来今日除分别，意遣众生妄习心。

但除妄习存终始，真照何妄不真心。

（见《宗镜录》卷八五。

）。


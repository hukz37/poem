# 行路难二十篇（幷序） 第二十章明菩提微妙

**作者**: 傅翕

## 诗词内容

君不见无上菩提最为近，四大五阴皆深奥。

其实清净妙难知，不悟此心真卒暴。

和合性中无有实，是故称为诸法要。

于中无妄亦无真，只用无为作微妙。

寻其体寂不应言，假为众生立名号。

若知名号即非名，解了众生知佛教。

觉知无因之正因，当得无因无果报。

善达贪爱得无生，无名去来无动摇。

不-1724-见圣果异凡情，分别圣凡还复倒。

若人无愿齐无修，必定当为世间导。

行路难，路难非秽亦非净。

是非双泯复还存，泯存叵测见真性。


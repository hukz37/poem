# 行路难二十篇（幷序） 第十七章明法性平等

**作者**: 傅翕

## 诗词内容

君不见法性无知不可说，有漏无漏幷虚通。

虽复乖差作诸地，寻其本际尽皆同。

亦复无同可同法，亦不以空持作宗。

若欲知斯殊妙道，但自穷搜五阴丛。

如实无来亦无去，亦不的在六情中。

即是无原真-1723-法界，湛然常存无始终。

行路难，路难苦乐何未央。

时往西方无量寿，或复托化现东方。


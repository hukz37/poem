# 歌

**作者**: 傅翕

## 诗词内容

诸佛村乡在世界，四海三田遍满生。

佛共众生同一体，众生是佛之假名。

若欲见佛看三郡，田宅园林处处停。

或飞虚空中扰扰，或掷山水口轰轰。

或结群朋往来去，或复孤单而独行。

或使白日东西走，或使暗夜巡五更。

或乌或赤而复白，或紫或黑而黄青。

或大或小而新养，或老或少旧时生。

或身腰上有灯火，或羽翼上有琴筝。

或游虚空乱上下，或在草石乱纵横。

或无言行自出宅，或入土抗暂寄生。

或-1729-攅木孔为乡贯，或遍草木或窠城。

或转罗网为树巷，或卧土石作阶厅。

诸佛菩萨家如是，只个名为舍卫城。

（同前）。


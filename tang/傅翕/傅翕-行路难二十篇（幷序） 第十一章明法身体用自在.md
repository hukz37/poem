# 行路难二十篇（幷序） 第十一章明法身体用自在

**作者**: 傅翕

## 诗词内容

君不角大士自观身中法，身是如来净法身。

虚空往还最迅速，独脱自在不由人。

出入毛孔而无碍，爱取尘时不染尘。

现处凡情等诸圣，离斯求道更无真。

建立诸法而无法，即是真如无上真。

亿劫本有而非故，于今现觉亦非新。

成就大我而无我，具足大人无有人。

圣体无明不可说，为复方便名心神。

即此心是真常法，亦是涅槃之上珍。

愿诸学人同此悟，各自守门而禁津。

行路难，路难名异理无分。

若能了于无生死，便得除消生死云。

-1721-。


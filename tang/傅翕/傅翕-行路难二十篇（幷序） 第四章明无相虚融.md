# 行路难二十篇（幷序） 第四章明无相虚融

**作者**: 傅翕

## 诗词内容

君不见决定法中无决定，虚妄颠倒是菩提。

若心分别菩提法，分别菩提还复迷。

若了此迷无分别，迷与分别即菩提。

分别菩提非一异，恒一同体不相离。

安住性空真实性，空性无空亦不齐。

同体大悲含一切，故知真性不乖迷。

只此昏迷即无性，亦复不论齐不齐。

若舍尘劳更无法，喻若莲花生淤泥。

如来法身无别处，普通三界苦泥犁。

三界泥犁本非有，微妙谁复得见蹊？行路难，路难本自是泥洹。


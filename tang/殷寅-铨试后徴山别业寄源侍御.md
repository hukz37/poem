# 铨试后徴山别业寄源侍御

**作者**: 殷寅

## 诗词内容

别业在徴山，登高望畿甸。

严令天地肃，城阙如何见。

蔼蔼王侯门，华轩日游衒。

幸逢休明代，山虏尚交战。

投策去园林，率名皆拜选。

圣君性则哲，济济多英彦。

裴楷能清通，山涛急推荐。

𫍲才甘自屏，薄伎忝余眷。

虽承国士恩，尚乏中人援。

畴昔相知者，今兹秉天宪。

朱绂何赫赫，绣衣复葱蒨。


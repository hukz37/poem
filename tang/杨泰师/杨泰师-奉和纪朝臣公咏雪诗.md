# 奉和纪朝臣公咏雪诗

**作者**: 杨泰师

## 诗词内容

昨夜龙云（一作“楼”）上，今朝鹤雪新。

祇（一作“怪”）看花发树，不听鸟惊春。

回影疑神女，高歌似郢人。

幽兰难可继，更欲效而嚬。

（同前引《经国集》十三。

）（按《续日本纪》云：“宝字三年正月，大保藤原惠美朝臣押胜安蕃客于田村第，当代文士赋诗送别，副使扬泰师作诗和之。

”宝字，系日本淳仁天皇年号，即天平宝字。

天平宝字三年，当唐肃宗乾元二年，渤海文王大兴二十二年。

）。


# 投陈许李司空二十韵

**作者**: 张祜（三）

## 诗词内容

上将出东征，骅骝得路行。

青云仰高步，白日见精诚。

朗抱韬群物，沉思活庶氓，田文今得士，孙武旧能兵。

晓月当楼色，秋鞞入地声。

鬼神愁运思，奸猾恐回情。

破敌连收栅，屯师立下城。

龙观淮甸虎，鳣视海湄鲸。

勇冠临危貌，勋崇定远名。

突围亲斩首，开道看擒生。

陈变虵头出，枪回豹尾横。

束衣金甲冷，挥箭铁鞭鸣。

历战长诸葛，封侯小富平。

去淮初五马，迁滑再双旌。

道秪萧何直。

功惟范蠡成。

感恩怀敢炙，知味渴和羹。

曙合铜牌入，昏堂蜡烛明。

玉钩红袖把，银注紫衣擎。

接坐羞人识，还-209-家畏嫂轻。

犹希匹夫胆，一向信陵倾。


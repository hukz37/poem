# 鄂州使至窦七副使中丞（《王》作“窦巩中丞副使”）见示与元（《王》此下有“稹”字）相公献酬之什鄙人（《王》作“余顷”）任户部尚书时（《王》作“日”）中丞是当司员外郎每示（《王》作“有”）篇章多相唱和今因（《王》作“因题”）四韵以寄所怀

**作者**: 令狐楚

## 诗词内容

仙吏秦城别，新诗鄂渚来。

才推今八[斗]（米）（从《王》改），职副旧三台。

雕镂心偏许，缄封手自开。

何年相赠答，却得在中台。

（录自《四部丛刊续编》影宋本《窦氏联珠集》，以王安石《唐百家诗选》〖简作《王》〗卷十四所录诗相校。

）（按：《全唐诗》卷三三四收此诗，题仅作《和寄窦七中丞》，诗中有误字，故重录之。

同卷同人《秋怀寄钱侍郎》，《唐百寄诗选》作《郢城秋怀寄江州钱徽侍郎》，附记于此，以备征考。

）-1065-。


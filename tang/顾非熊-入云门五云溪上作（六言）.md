# 入云门五云溪上作（六言）

**作者**: 顾非熊

## 诗词内容

舟泊有时垂钓，舟行不废闲吟。

沿山寺寺花树，枕水家家竹林。

鸳鸯昼飞溪静，鸜鹆夜转村深。

忽闻风动莲叶，起见波间月沉。

（《会稽掇英总集》卷八）（按：《会稽棳英总集》卷六收非熊《宿云门寺》，《全唐诗》卷五八二作温庭筠诗，卷五一○作张祜诗，题均作《题造微禅师院》。

《茅山志》卷二八收非熊《赠茅山高拾遗》，《全唐诗》卷五○六作章孝标诗。

孰作尚难确定，姑附识于此。

）。


# 五言辽东侍宴山夜临秋同赋[临]韵应诏

**作者**: 许敬宗

## 诗词内容

稽山腾禹计，姑射荡尧心。

岂如临碣石，轩卫警𪭢金。

辕门萦□水，大斾掩长岑。

复属高秋夜，澄空素景临。

层岩多丽色，幽涧有清音。

含星光浅濑，褰雾静疏林。

高明兴睿赏，仁知辅冲襟。

湛露浮仙爵，凄风韵雅琴。

秋令生威远，寒光被物深。

方怀草封禅，陪礼泰山阴。

（同前）（按：本诗原署：“太子右庶子高阳县开国男弘文馆学士臣许敬宗上。

”）。


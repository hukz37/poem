# 句

**作者**: 后主煜

## 诗词内容

迢迢牵牛星，杳在河之阳。

粲粲黄姑女，耿耿遥相望。

莺狂应有恨，蝶舞已无多。

揖让月在手，动摇风满怀。

病态如衰弱，厌厌向五年。

衰颜一病难牵复，晓殿君临颇自羞。

冷笑秦皇经远略，静怜姬满苦时巡。

鬓从今日添新白，菊是去年依旧黄。

万古到头归一死，醉乡葬地有高原。

人生不满百，刚作千年画。

日暎仙云薄，秋高天碧深。

乌照始潜辉，龙烛便争秉。

凝珠满露枝，游飏日已西。

肃穆寒初至，九重开扇鹄。

四牖炳灯鱼，羽觞无算酌。

倾碗更为寿，深卮递酬宾。


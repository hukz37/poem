# 题岳州徐员外云梦新亭十韵

**作者**: 张祜（二）

## 诗词内容

古地摽图籍，新亭建梓材。

水从三峡涨，人自九江来。

宿涵曹推远，停骖谢喜陪。

山形连岳去，草色尽天回。

晚槛高墙出，晴郊古戍开。

阳精动金矿，暗魄孕珠胎。

竹换经冬叶，松移带雨栽。

夜深南浦雁，春老北枝梅。

山岘岭功初毕，汀洲咏几裁。

仙游秪斯在，何用便蓬莱。

-203-。


# 行路难二十篇（幷序） 第三章明心相实相

**作者**: 傅翕

## 诗词内容

君不见心相微细最奇精，非作非缘非色名。

虽复恬然非有相，若凡若圣己之灵。

此灵无形而常应，虽复常应实无形。

心性无来亦无去，缘虑流转实无停。

正觉此之（《宗镜录》卷二九作“觉此”）真常觉，方便鹿苑制尊经。

为度妄想诸邪见，令知寂灭得安宁。

广说菩提与诸行，而此二法即音声。

了达音声处非处，三毒烦恼不亏盈。

又达五阴皆空寂，正慧无生制六情。

于兹六情随念灭，即是真了涅槃城。

行路难，-1718-路难无往复无还。

贪嗔不在于内外，亦复的不在中间。


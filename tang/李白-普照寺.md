# 普照寺

**作者**: 李白

## 诗词内容

天台国清寺，天下为四绝。

今到普照游，到来复何别。

柟（一作“枿”）木白云飞，高僧顶残雪。

门外（一作“前”）一条溪（一作“水”），几回流岁月。

（《咸淳临安志》八四。

○苏东坡曰：“予旧在富阳，见国清院太白诗，绝凡近，即此篇也。

”《渔隐丛话》：“新安水西寺，寺依山背，下瞰长溪。

太白题诗断句云：‘槛外一条溪。

几回流碎月。

’今集中无之。

”王琦按：“《渔隐》所引，即此篇末二句也，盖未睹全篇，故讹以为《是否水西寺》断句也。

”。


# 行路难二十篇（幷序） 第八章明本际不可得

**作者**: 傅翕

## 诗词内容

君不见本际之中无复本，无本真际无人知。

若人无知了斯际，清净妙不为奇。

知与无知常自尔，苦乐等同于大悲。

三界众生乃迷骛，于其实录是无为。

亦复无此无为法，强自生心是苦疲。

苦疲皆空如炎响，生平不住不分离。

能知此心无隔碍，生死虚妄不能羁。

而此一心皆悉具，八万四千诸律仪。

亦复不堕过人法，崄巇绝危而不危。

一切法中无有法，世人遑遽欲何为？行路难，路难心中无可看。

昔日谓言诸佛远，今知贪嗔是涅槃。


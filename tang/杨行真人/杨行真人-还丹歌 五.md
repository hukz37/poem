# 还丹歌 五

**作者**: 杨行真人

## 诗词内容

老翁老婆造大药，铅汞二金用不错。

出汤入火少精神，半生半死相依约。

依约由来一甲子，上阴下阳相伏矣，世上喧喧若得之，鬼官不收免生死。

铅是铅，汞是汞，世上人人緫能用。

草黄芽，木黄芽，世上人人緫谩夸。

自古口传不形纸，烧者徒劳尽破家。

（按：此诗末八句与轩辕集《还丹口诀》中八句相近，见本书卷三十。

）。


# 颂六十二首 二

**作者**: 道世

## 诗词内容

遗身八万塔，宝饰高百丈。

仪凤异灵鸟，金槃代佛（一作“盘代仙”）掌。

积拱承雕月（一作“角”），高檐挂树网。

宝地若池沙，风铃如积响。

刻削生千变，丹青图万像。

烟霞时出没，神仙乍来往。

晨雾半层生，飞幡接云上。

游蜺不敢息，翔鹍讵能仰。

福地下金绳，天报岂虚枉（一作“圣变无穷端，感福岂三两”）。

愿假舟航末（一作“木”），彼岸谁云广？（见同书卷三《敬塔部》。

注一作者，为《法苑珠林》卷五一《敬塔篇》之异文。

）。


# 奉送李相公重镇襄阳

**作者**: 令狐楚

## 诗词内容

海内埏埴遍，汉阴旌旆还。

望留丹阙下，恩在紫霄间。

冰雪背秦岭，风烟经武关。

树皆人尚爱，辕即吏曾攀。

自惜两心合，相看双鬓斑。

终期谢戎务，同隐凿龙山。

（见《文苑英华》卷二四五）（按：《全唐诗》卷四七三收此诗于李逢吉名下，实误。

明刻本《文苑英华》误归逢吉，中华书局影印本参据各本，重编新目，移归令狐楚，是。

检《唐方镇年表》卷四，逢吉于元和十五年初任山南东道节度使，至宝历二年再任，即诗题所谓“重镇襄阳”。

《文苑英华》同卷录逢吉《再赴襄阳辱宣武相公贻诗今用奉酬》，即酬和令狐楚送诗之作，皆六韵。

《唐方镇年表》卷二载：楚于长庆四年至大和二年间任宣武军节度使。

）。


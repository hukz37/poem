# 相和歌辞 大堤曲

**作者**: 杨巨源

## 诗词内容

二八婵娟大堤女，开𬬻相对依江渚。

待客登楼向水看，邀郎卷幔临花语。

细雨蒙蒙湿芰荷，巴东商侣挂帆多。

自传芳酒涴红袖，谁调妍妆回翠蛾。

珍簟华灯夕阳后，当𬬻理瑟矜纤手。

月落星微五鼓声，春风摇荡窗前柳。

岁岁逢迎沙岸间，北人多识绿云鬟。

无端嫁与五陵少，离别烟波伤玉颜。


# 拜禹庙

**作者**: 元稹

## 诗词内容

恢能咨岳日，悲慕羽山秋。

父陷功仍继，君名礼不雠。

洪水襄陵后，玄圭菲食由。

已甘鱼父子，翻荷粒咽喉。

古庙苍烟冷，寒亭翠柏稠。

马泥真骨动，龙画活睛留。

祀典稽千圣，孙谋绝一丘。

道虽污世载，恩岂酌沈浮。

洞穴探常近，图书即可求。

德崇人不惰，风在俗斯柔。

茭色湖光上，泉声雨脚收。

歌诗呈志义，箫鼓凟清猷。

史亦明勋最，时方怒校酋。

还希四载术，将以拯虔刘。

（同前）（按：以上四首，卞孝萱《元稹年谱》、冀勤校《元稹集》均出揭出。

）。


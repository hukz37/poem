# 题龟峰山（在麻城县）

**作者**: 李世民（太宗）

## 诗词内容

乾坤造化有神功，胜地安然气象雄。

马迹印开苍石上，龟头横插白云中。

山高每有神仙过，寺号能仁天子封。

试剑石边风拂拂，虎跑泉内水溶溶。

龙吟南岭崎山雨，虎啸东林什子风。

舍利塔中遗释子，观音崖上礼慈容。

天开云现瑠璃碧，日落霞明玛瑙红。

岩畔芊芊罗汉草，领头郁郁大夫松。

望龟亭内迎仙客，喷雪崖前活水通。

万里黎民皆润泽，一堂贤圣总虚空。

游山宰相书名字，采药仙人留迹踪。

-324-任是丹青描不就，恍疑身世九霄宫。

（《弘治黄州府志》七《艺文》）。


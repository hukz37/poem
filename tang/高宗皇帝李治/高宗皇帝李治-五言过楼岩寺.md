# 五言过楼岩寺

**作者**: 高宗皇帝李治

## 诗词内容

旋𫠋登雪岭，飞斾驻香城。

路盘高下骑，峰回出没旌。

云衣缝涧户，霞绮织山楹。

飏刹移虹影，携风引梵声。

岫馥𬬻烟合，岩悬叠溜萦。

空结笼檐网，虚谷响台铃。

簇野千丛暗，长河一带明。

散望禅林-737-外，方弘拯溺情。

（见清胡聘之纂《山右石刻丛编》卷五。

参北京图书馆藏石刻拓本。

）（按：诗末原署“咸亨三年十一月八日”。

为武后时所刻。

胡聘之谓刻石在蒲州府东南十五里，“河东县文林郎韩怀信书”。

）。


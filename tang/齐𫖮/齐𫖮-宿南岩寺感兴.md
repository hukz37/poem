# 宿南岩寺感兴

**作者**: 齐𫖮

## 诗词内容

南岩寺，本沧海，任子钓台今尚在。

见说垂钓于此中，犗牛钓饵庄书载。

沧海竭，任子殁，波涛打处为岩窟。

不知任子何所之，唯见钓台空{山突}屼。

（见《会稽掇英总集》卷九。

）（〖1〗《嘉泰会稽志》卷十一云：新昌县“齐公井，在县南五里南明山东麓，俗云齐相井。

唐齐𫖮所居山中有十五题，井其一也。

”原注：“案齐𫖮不为相，俗传误也。

”）。


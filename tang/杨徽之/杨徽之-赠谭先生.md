# 赠谭先生

**作者**: 杨徽之

## 诗词内容

古观重重遶翠微，杉松深处掩双扉。

云生万壑投龙去，海隔三山放鹤归。

花洞宴游春日永，石坛朝礼曙星稀。

每听高论长生理，拟向尘中便拂衣。

（见《瀛奎律髓》卷四十八《仙逸类》。

此诗明李蔉所辑《宋艺圃集》作李九龄诗。

按徽之又有《禁林䜩会之什》一首见于《翰苑群书》者，系入禋后所作，不收录。

）。


# 过水睹影大悟前旨因有偈（题拟）

**作者**: 良价

## 诗词内容

切忌从他觅，迢迢与我疏。

我今独自往，处处得逢渠。

渠今正是我，我今不是渠。

应须与么（《祖堂集》作“摩”，《五灯会元》、《悦心集》作“恁么”）会，方始（前引三书作“得”）契如如。

（同前。

以《祖堂集》卷五、卷七、《五灯会元》卷十三、《悦心集》卷一所引相校。

《悦心集》题作《水中睹影口占》。

《五灯会元》卷七作《过水偈》，引疏、渠二韵）。


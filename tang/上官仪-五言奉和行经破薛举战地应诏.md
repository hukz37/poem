# 五言奉和行经破薛举战地应诏

**作者**: 上官仪

## 诗词内容

策星暎霄极，飞鸿浃地区。

鲔水腾周驾，涿鹿惊轩弧。

荣河开秘篆，柳谷荐灵符。

天游御长策，侮食被来苏。

秋原怀八阵，武校烛三驱。

投石堙旧垒，削树委荒途。

□野惊[宵]（霄）燐，颓墉噪晚乌。

毒泾晦凉雨，塞井蔽荒芜。

冲情朗金镜，睿藻邃玄珠。

□恩奉御什，抚己滥齐竽。

（同前）。


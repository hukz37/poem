# 大历年浙东联唱集 寻法华寺西溪联句

**作者**: 浙东众诗人

## 诗词内容

（贾弇陈允初吕渭张叔政〖肃代间人，《全唐文》卷四三六存《对弃农判》一篇〗鲍防周颂〖京兆人，天宝进士，永泰中为慈溪令，官至大理寺司直。

据《元和姓纂》卷五、《太平广记》卷三八二、《登科记考》卷二七〗□成用〖不详〗郑槩严维）常愿山水游，灵奇赏皆遍。

（贾弇）云端访潭洞，林下征茂彦。

（允初）枕石爱闲眠，寻源乐清宴。

（吕渭）探-905-幽渐有趣，凭险恣流眄。

（张叔政）竹影思挂冠，湍声忘摇扇。

（鲍防）旁登樵子径，却望金人殿。

（周颂）萝叶朝架烟，松花暮飞霰。

（□成用）蝉声掩清管，云色缘素练。

（郑槩）从事暮澄清，看以得方便。

（严维）攀崖屡回互，绝迹无健羡。

（允初）野客归路逢，山僧入林见。

（贾弇）云林会独往，世道从交战。

（鲍防）塔庙年代深，云霞朝夕变。

（周颂）潜流注隈隩，触石乍践溅。

（□用）逸兴发山林，道情忘贵贱。

（郑槩）临流日复夕，应接空无倦。

（严维）。


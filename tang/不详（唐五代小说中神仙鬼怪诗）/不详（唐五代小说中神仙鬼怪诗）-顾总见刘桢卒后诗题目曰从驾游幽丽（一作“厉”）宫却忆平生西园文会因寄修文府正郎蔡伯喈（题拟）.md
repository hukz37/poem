# 顾总见刘桢卒后诗题目曰从驾游幽丽（一作“厉”）宫却忆平生西园文会因寄修文府正郎蔡伯喈（题拟）

**作者**: 不详（唐五代小说中神仙鬼怪诗）

## 诗词内容

在汉绝纲纪，溟渎多腾[湍]（濡）。

煌煌魏世祖，拯溺静波澜。

天纪已垂定，邦人亦保完。

大开相公府，掇拾尽幽兰。

始从众君子，日侍[贤]（冥）主欢。

[文]（天）皇在共宫，烝孝逾问安。

监抚多余闲，园囿恣游观。

末臣戴簪笔，翊圣从和鸾（一作“銮”）。

月出行殿凉，珍[木]（水）清露漙。

天文信辉丽，铿锵[振]（枕）琅玕。

被[命]（中）仰[为]（微）和，[顾己诚所难]（顾征成所难）。

弱质不自持，危脆朽萎残。

岂意十余年，陵寝梧[楸]（漱）寒。

今朝坤明国，[再]（弄）顾簪蝉冠。

侍游于离宫，高蹑浮云端。

却忆西跳时，生死暂悲酸。

君昔汉公卿，未央冠群贤。

倘若念平生，览此同怆然。


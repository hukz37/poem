# 寄题水月禅院（在洞庭山缥缈峰下，梁大同四年建，山有无碍泉。）

**作者**: 赞宁

## 诗词内容

参差峰岫昼云昏，入望攀萝浊浪奔。

震泽涌山来北岸，华阳连洞到东门。

日生树挂红霞脚，风起波摇白石根。

闻有上方僧住处，橘花林下采兰荪。

（见《宋诗纪事》引《吴都志》。

）（见《吴郡志》卷三三《郭外诗》，为同题二首之一。

《吴郡志》云：“水月禅院，在洞庭山缥缈峰下。

……天祐四年，刺史曹珪以明月名之。

皇朝祥符间，诏易今名。

”赞宁卒于咸平四年〖据《释氏疑年录》〗，易名水月为其身后事，诗题似应作《寄题明月禅院》。

）。


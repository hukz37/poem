# 诗（幷序） 二十三

**作者**: 王梵志

## 诗词内容

寺内数个尼，各各事威仪。

本是俗人女，出家挂佛衣。

徒众数十个，诠择补[纲]（刚）维。

一一依佛教，五事总合知。

莫看他破戒，身自牢住持。

佛殿元不识，损（一作“捐”）坏法与衣。

常住无贮积，家人受寒饥。

众厨空安灶，粗饭当房{口大}（项校作“吹”，为“炊”音讹）。

只求多财富（一作“宝”），余事且随宜。

富者相过重，贫者往还稀。

但知一日乐，忘却百年饥。

不采生缘瘦，唯愿当身肥。

今多损却宝，来年更若为？-707-。


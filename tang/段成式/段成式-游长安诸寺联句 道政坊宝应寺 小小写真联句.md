# 游长安诸寺联句 道政坊宝应寺 小小写真联句

**作者**: 段成式

## 诗词内容

成式郑符张希复如生小小真，犹自未栖尘。

褕袂将离座，斜柯欲近人。

昔时知出众，情宠占横陈。

不遣游张巷，岂教窥宋邻。

庾楼吹笛裂，弘阁赏歌新。

蝉怯纤腰步，蛾惊半额嚬。

图形谁有术，买笑讵辞贫。

复陇迷村径，重泉隔汉津。

同心知作羽，比目定为鳞。

残月巫山夕，余霞洛浦晨。


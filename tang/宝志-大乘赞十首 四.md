# 大乘赞十首 四

**作者**: 宝志

## 诗词内容

报你众生直道，非有即是非无。

非有非无不二，何须对有论虚？有无妄心立号，一破一个不居。

两名由尔情作，无情即本真如。

若欲存情觅佛，将网山上罗鱼。

徒费功夫无益，几许枉用功夫。

不解即心即佛，真似骑驴觅驴。

一切不憎不爱，遮个烦恼须除。

除之则须除身，除身无佛无因。

无佛无因可得，自然无法无人。


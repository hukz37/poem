# 其五

**作者**: 陈元光

## 诗词内容

戍楼西北望皇州，宿衙曾随上苑游。

明月芦花迷曲岸，西风梧叶报清秋。

凤凰台上几声笛，鹦鹉洲边一苇舟。

对菊渊明怀刺史，抛梭织女弄牵牛。

娟娟万里江河烂，耽耽孤星大火流。

白雁远传苏武札，银鲈细切[季]（李）鹰[羞]（差）。

露凄霜肃吴砧捣，马壮兵强楚戍愁。

报道四更笳鼓响，衔枚袭虏献俘囚。


# 谒诸葛祠

**作者**: 刘希夷

## 诗词内容

孤云何其高，明月不可系。

灼灼抱此心，与世自泾渭。

释来从所欢，感乱亦歔欷。

咨惟今之人，窃国未云耻。

白首入吴市，秋风恐燕水。

区区袁与曹，等是刺客耳。

而我于其间，秉义不敢坠。

袁音回衡飚，清义动幽邃。

天心固难亮，吾独信所履。

溶溶日间云，漠漠点寒砌。

饥鼯堕苍瓦，澹薄公所憩。

静然想英姿，孤怀亦差{忄尉}。

（《道藏辑要》本明诸葛曦基辑《汉丞相诸葛忠武侯集》卷十二。

）。


# 卧病喜惠上人李炼师茅处士见访因以赠

**作者**: 权德舆

## 诗词内容

沈疴结繁虑，卧见书窗曙。

方外三贤人，惠然来相亲。

整巾起曳策，喜非车马客。

支郎有佳文，新句凌碧云。

霓裳何飘飘，浩志凌紫氛。

复有沈冥士，远系三茅君。

各言麋鹿性，不与簪组群。

清言出象系，旷迹逃玄𫄸。

心源𫏐澄寂，世故方𫄙纷。

终当逐师辈，岩桂香氲芬。


# 投魏博李相国三十二韵

**作者**: 张祜（三）

## 诗词内容

天意兆升平，忠良自间生。

二年移四镇，一夜破重城。

白刃来临敌，青油引出京。

指途谙老马，望海哂长鲸。

国用鞭头筭，军机帐下萌。

王师初戮力，贼将首推诚。

鼎鼐传家世，藩隅易弟兄。

风云将气合，才命与时幷。

咳唾收齐土，疮痍肓蔡甿。

指㧑从上策，谈笑赖高情。

发号方回踵，归农务散兵。

紫微才近侍，彤矢又专征。

曲直须绳准，幽深藉镜明。

晓江流汗漫，秋华耸峥嵘。

士勇思陈力，儿啼畏道名。

文王开卦兆，武帝下星精。

远寄恩弥厚，深欺敌不勍。

俭风敦制度，和气茂逢迎。

画障朱轩设，蛮刀粉壁横。

木鱼连𬬭动，金兽齿环狞。

舞席宫鬃出，宾盘海馔盈。

绣蹄红球卧，花领紫绦萦。

鹓鹭初移府，熊罴夜烈营。

（“烈”，严疑当作“列”。

）济河无反顾，当阵必前行。

野迥朱旗卜，霜干翠幕轻。

角吹寒日色，枪揭暑雷声。

-210-宁越身犹贱，冯煖胆未呈。

贵门心强迹，贤路力何争。

閟手从抛剑，愁肠却赖觥。

宁依刘表死，不接贾充荣。

阻辙羞偏毂，蟠泥渴一泓。

应怜望尘眼，歧路拜双旌。


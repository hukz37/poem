# 浮沤歌（《景德传灯录》卷三十作乐普和尚《浮沤歌》）

**作者**: 元安

## 诗词内容

秋（《灯录》作“云”）天雨滴（《灯录》作“落”）庭中水，水上漂漂见沤起。

前者已灭后者生，前后相续何（《灯录》作“无”）穷-1202-已。

本因雨滴水成沤，还缘风激沤归水。

不知沤水性无殊，随他转变将为异。

外明莹，内含虚，内外朎胧（《灯录》作“玲珑”）若宝珠。

正在澄波看似有，及乎动着又如无，有无动静事骓明，无相之中有相形。

祇知沤向水中出，岂知水不（《灯录》作“亦”）从沤生。

权将沤水类余身，五蕴虚攒假立人。

能达蕴空沤不实，方能明见本来真。

（同前。

以《景德传灯录》卷三十所录诗相校）。


# 弄珠吟（《景德传灯录》卷三十作《玩珠吟二首》之一）

**作者**: 天然

## 诗词内容

般若神（《灯录》作“灵”）珠妙难测，法性海中亲认得。

隐现时游五蕴山（《灯录》作“隐显常游五蕴中”），内外光明大神力。

此珠无状非大小，昼夜圆明悉能照。

（《灯录》作“此珠非大亦非小，昼夜光明皆悉照”。

）用时无处复无踪（《灯录》作“觅时无物又无踪”），行住（《灯录》作“起坐”）相随常了了。

先圣相传相指授，信此珠人世希有。

智者号明不离珠，迷人将珠不识走。

（以上四句，《传灯录》作“黄帝曾游于赤水，争听争求都不遂。

罔像无心却得珠，能见能闻是虚伪。

”）吾师权指喻摩尼，采人无数入（《灯录》作“溺”）春池。

争拈瓦砾将为宝，智者安然而得之。

言下非近亦非远（《灯录》作“森罗万象光中现”），体用如如转无转。

万机珠对（《灯录》作“消遣”）寸心中，一切时中巧方便。

皇帝曾游于赤水，视听争求都不遂。

罔像无心却得珠，能见能闻是虚伪。

非自心，非因缘，妙中之妙玄中玄。

森罗万像光中现，寻之不见有根源。

（《灯录》无以上九句）烧六贼（《宗镜录》卷七六“贼”下有“兮”字），烁四（《灯录》作“众”）魔，能摧我山（《宗镜录》作“摧我山兮”）竭爱（《灯录》作“我”）河。

龙女灵山亲献佛，贫儿衣里几（《宗镜录》作“枉”，《灯录》作“下任”）蹉趷{右下为也}。

亦非性，亦非心（《灯录》二“非”字皆作“名”），非性非心超古今。

体绝名言名不得（《灯录》作“全体明时明不得”），权-1010-时题作《弄珠吟》。

（以上皆见影印日本花园大学图书馆藏高丽覆刻本南唐招庆寺静筠二僧著《祖堂集》卷四）。


# 冬日到泉郡次九龙江与诸公唱和[十三韵]

**作者**: 丁儒

## 诗词内容

迢递千重险，崎岖一路通。

山深迷白日，林冬豁苍穹。

正值严冬际，浑如春昼中。

泉醴开名郡，江清稳卧龙。

天涯寒不至，地角气偏融。

橘列丹青树，槿抽锦绣丛。

秋余甘菊艳，岁迫丽春红。

麦陇披蓝远，榕庄拔翠雄。

减衣游别坞，赤脚走邨童。

日出喧鸟鹊，沙晴落雁鸿。

池澌含晚照，岭黛彻寒空。

风景无终始，乾坤有异同。

但思乡国迥，薄暮起心[忡]（冲）。

（以上二诗见《漳州府志》引《白石丁氏谱》。

（二诗据清刻《白石丁氏谱》校改。

）-99-。


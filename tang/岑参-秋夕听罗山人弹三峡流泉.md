# 秋夕听罗山人弹三峡流泉

**作者**: 岑参

## 诗词内容

皤皤岷山老，抱琴鬓苍然。

衫袖拂玉徽，为弹三峡泉。

此曲弹未半，高堂如空山。

石林何[飕飗]，忽在窗户间。

绕指弄呜咽，青丝激潺湲。

演漾怨楚云，虚徐韵秋烟。

疑兼阳台雨，似杂巫山猿。

幽引鬼神听，净令耳目便。

楚客肠欲断，湘妃泪斑斑。

谁裁青桐枝，絚以朱丝弦。

能含古人曲，递与今人传。

知音难再逢，惜君方年老。

曲终月已落，惆[怅]东斋眠。


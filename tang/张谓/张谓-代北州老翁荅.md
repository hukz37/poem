# 代北州老翁荅

**作者**: 张谓

## 诗词内容

负薪老翁往北州，北望乡关生客愁。

自言老翁有三子，两人已向黄沙死。

如今小儿新长成，明年闻道又征兵。

定知此别必零落，不及相随同死生。

尽将田宅借邻伍，且复伶俜去乡士。

在生本求多子孙，及有谁知更辛苦。

近传天子尊武臣，强兵直欲静胡尘。

安边自合有长策，何必流离中国人。


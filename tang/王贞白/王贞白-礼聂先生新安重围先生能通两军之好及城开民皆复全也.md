# 礼聂先生新安重围先生能通两军之好及城开民皆复全也

**作者**: 王贞白

## 诗词内容

李白辞翰苑，前山寻隐沦。

不遇采芝翁，满洞惟白云。

（原注：李白昔日曾于此山寻许宣平先生不遇。

）我来礼先生，得与龟鹤亲。

学道须有缘，始逢天上人。

四皓安汉室，先生存歙民。

阴功数已满，自合成天真。

如何未上升，应待玉皇迎。

我愿去浮名，随师归三清。

（此见《永乐大典》卷一○四五九“四济”“礼”字〖十一函一百四册〗。

）。


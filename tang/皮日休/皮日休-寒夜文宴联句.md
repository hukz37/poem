# 寒夜文宴联句

**作者**: 皮日休

## 诗词内容

日休张贲陆龟蒙文星今夜聚，应在斗牛间。

载石人方至，乘槎客未还。

送觞繁露曲，征句白云颜。

节奏惟听竹，从容只话山。

理穷倾秘藏，论猛折玄关。

酃酒分中绿，巴笺擘处殷。

清言闻后醒，强韵压来艰。

犀柄当风揖，琼枝向月攀。

松吟方{口祭}{口祭}，泉梦忆潺潺。

一会文章草，昭明不可删。


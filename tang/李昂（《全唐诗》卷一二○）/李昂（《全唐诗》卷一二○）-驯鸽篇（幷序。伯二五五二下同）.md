# 驯鸽篇（幷序。伯二五五二下同）

**作者**: 李昂（《全唐诗》卷一二○）

## 诗词内容

君不见贾谊寰中推逸才，{亻丸}香坐处馆常开。

（{亻丸}，蒋、项皆云应作“仇”。

仇香为后汉人，曾任主簿，此处借指贾季良。

）栖鸾未即冲天去，驯鸽先能听□□。

（蒋云阙文为“事来”二字，“听事”即“厅事”。

）亦闻无角巢君屋，诸处不栖如[一]择林[二]。

（“林”，原作“木”。

）宁随贺燕空绕梁，为逐迁莺俱□□，风窗月户清节凉，抚翼和鸣君子旁。

双影时时临砚水，轻毛片片落书□。

（蒋云阙文当为“窗”字。

）□君德，辉彩鲜鲜生羽翼；感君心，灵庆昭昭相应深。

何必淮南投小吏，飞来□□化为金[三]。

（[一]俞云：“‘如’疑‘知’。

”[二]刘云：“‘林’当作‘木’与屋为韵。

《世说新语·语言篇》：李弘度说：“穷猿奔林，岂暇择木。

”[三]刘云：“《搜神记》张灏为梁相，有鹊化为一圆石，灏破之得一金印。

”）。


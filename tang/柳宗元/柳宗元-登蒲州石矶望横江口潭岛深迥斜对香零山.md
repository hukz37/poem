# 登蒲州石矶望横江口潭岛深迥斜对香零山

**作者**: 柳宗元

## 诗词内容

隐忧倦永夜，凌雾临江津。

猿鸣稍已疏，登石娱清沦。

日出洲渚静，澄明皛无垠。

浮晖翻高禽，沈景照文鳞。

双江汇西奔，诡怪潜坤珍。

孤山乃北峙，森爽栖灵神。

洄潭或动容，岛屿疑摇振。

陶埴兹择土，蒲鱼相与邻。

信美非所安，羁心屡逡巡。

𫄙结良可解，纡郁亦已伸。

高歌返故室，自𫍬非所欣。


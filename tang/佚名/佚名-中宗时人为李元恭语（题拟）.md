# 中宗时人为李元恭语（题拟）

**作者**: 佚名

## 诗词内容

长宁安乐幷狂颠，既教翻地亦翻天。

卖弄大家犹未足，便使元恭来取钱。

（《册府元龟》卷六三八《铨选部·贪贿》。

此首及下首承陶敏先生见告）（〖1〗《册府元龟》云：“李元恭中宗时以大理少卿为长宁、安乐二公主所引用，令知吏部侍郎，分往东都掌选事，亦以赃污闻于天下。

故时人为之语曰〖语略〗。

”）。


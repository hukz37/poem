# 五言辽东侍宴山夜临秋同赋临韵应诏

**作者**: 上官仪

## 诗词内容

奉驾凌稽阜，同御掩□岑。

肆赏乖濡足，穷览{忄口}（疑为“惕”字）乾心。

一德光神武，万象镜冲襟。

御□辽山夕，凝麾溟海浔。

帷殿（《初》作“殿帐”）清炎气，辇道含秋阴。

凄风移汉筑，流水入虞琴。

云飞送断雁，月上净疏林。

滴沥露枝响，空蒙烟壑深。

抚躬谢仁智，泉石忝登临。

信美陪仙跸，长歌[慰]（尉）陆沉。

（见影日本藏唐卷子本《翰林学士集》，以《初学记》卷三引诗参校。

）（按：《全唐诗》卷四十据《初学记》、《唐诗纪事》收入本诗，仅存“殿帐清炎气”以下八句。

卷子本诗题下署：“秘书郎弘文馆直学士臣上官仪上。

”）。


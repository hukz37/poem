# 走笔追王内丘

**作者**: 卢仝

## 诗词内容

自识夫子面，便获夫子心。

夫子一启颜，义重千黄金。

平原孟尝骨已土，始有夫子堪知音。

忽然夫子不语，带席帽，骑驴去。

余对醁醽不能斟，君且来，余之瞻望心悠哉。

零雨其蒙愁不散，闲花寂寂斑堦苔。

不如对此景，含笑倾金罍。

莫问四肢畅，暂取眉头开。

弦琴待夫子，夫子来不来。


# 望故沔城

**作者**: 皮日休

## 诗词内容

江城遗壤在，舣棹望天涯。

古壁昭丘树，残红梦苑花。

楼台依水势，雉堞带山斜。

何事堪挥泪，乡程北去賖。

（见民国十年刊《湖北通志》卷一○一《金石》九录《鄂州杂诗碑》引）（按：《鄂州杂诗碑》分五层，录谢朓及唐人诗三十九首，题“熙宁二年六月□日额立”。

不著书人姓名。

清时尚存黄鹤楼后斗姥阁西壁。

）。


# 颂六十二首 三十六

**作者**: 道世

## 诗词内容

玄风冠西土，内范轶东矜。

大川开宝匣，福地下金绳。

绣松高可暎，画栱氎相承。

日驭非难假，云师本易凭。

阳楼疑难燧，阴轩类凿冰。

迥题飞星没，长楣宿露凝。

旌门曙光转，辇道夕云蒸。

祇桓多灵物，竹园满休征。

虚薄笔难纪，微驱窃自凌。

优游从可恃，恩荫永难胜。

（见同书卷五二《致敬部》）。


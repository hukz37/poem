# 琴曲歌辞  秋思二首 一

**作者**: 鲍溶

## 诗词内容

胡风吹雁翼，远别无人乡。

君近雁来处，几回断君肠。

昔奉千日书，抚心怨星霜。

无书又千日，世路重茫茫。

燕国有佳丽，蛾眉富春光。

自然君归晚，花落君空堂。

君其若不然，岁晚双鸳鸯。

顾兔蚀残月，幽光不如星。

女儿晚事夫，颜色同秋萤。

秋日边马思，武夫不遑宁。

燕歌易水怨，剑舞蛟龙腥。

风折连枝树，水翻无蒂萍。

立身多户门，何必燕山铭。

生世不如鸟，双双比翼翎。


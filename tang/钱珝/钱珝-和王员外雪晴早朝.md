# 和王员外雪晴早朝

**作者**: 钱珝

## 诗词内容

紫微晴雪带恩光，绕仗偏随鸳鹭行。

长信月留宁避晓，宜春花满不飞香。

独看积素凝清禁，已觉轻寒让太阳。

题柱盛名兼绝唱，风流谁继汉田郎。

（见《钱考功集》卷八）（按：《万首唐人绝句》卷六八收前四句作钱珝诗。

《韵语阳秋》卷二谓此诗及《同程七蚤入中书》“二诗皆珝所作无疑，盖起未尝入中书也。

”《全唐诗》卷二三九收此诗于钱起名下，今为移正。

）。


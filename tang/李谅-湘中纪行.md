# 湘中纪行

**作者**: 李谅

## 诗词内容

江水永州路，水碧山崒兀。

古木暗鱼潭，阴云起龙窟。

峻屏夹澄澈，怪石生[溪渤]（□勒）。

[巨]舰时邅回，轻舠已超忽。

疾如奔羽翼，清可鉴毛髪。

寂寞榜渔舟，逶迤逗商[筏]。

[我]行十月杪，猿啸中夜发。

枫叶寒始丹，菊花冬未歇。

凝流绿可[染]，积[翠]（学）浮堪撷。

[峭]蒨每惊新，幽奇信夸绝。

稠峰叠玉嶂，浅泿翻残雪。

石燕雨中飞，霜鸿云外别（回雁峰。

）溯洄已劳苦，览玩还愉悦。

鹤岭访胎仙（[祁]阳县白鹤[岭]道士屈志静得仙处，）{痦疒=广}（音吾）亭仰文哲。

（祁阳{痦疒=广}亭，元中丞次山所居。

）川间[有]渔钓，山上多薇蕨。

无公佐雍熙，何如养疵拙。

安人茍有绩，抚己行将[耋]。

此路好[乘桴]，吾其谢羁绁。

（见《金石萃编》卷一百八。

第三句“暗鱼”二字原缺，据《舆地纪胜》卷五十六补。

）（《金石萃编》录此诗缺误甚多，而清瞿中溶《古泉山馆金石文编残稿》卷三补录此诗无缺，今据以校补。

瞿中溶跋云：李谅《湘中纪行》诗二十行，行三十字，正书左行。

述葊侍郎《金石萃编》所载阙十五字，又‘溪渤’之‘渤’误作‘勒’，‘积翠’之‘翠’误作‘学’，盖拓本未精之故。

予游浯溪，亲督拓工椎打，所谓阙泐者一一皆可辨识，乃为补之。

中云‘痦亭仰文哲’，‘亭’字并不作‘庼’，此唐人手笔，可见次山当本用‘亭’字也。

”）（〖1〗石刻诗后至题“大和四年十月廿五日，[桂]管都防御观察处置等使桂州刺史兼御史大夫李谅，过此偶题，并领男颖）-168-（同登览。

”〖2〗《金石萃编》王昶按：“李谅，两《唐书》无传，《全唐诗》有其人，小传称谅字复言，三宰剧邑，再为郡牧，终京兆尹，而不详所牧何郡。

所载诗，便有《苏州元日郡齐感怀寄越州元相公杭州白舍人》诗一首，题下注云：‘时长庆四年也。

’而不载此诗。

诗中缺泐，无从校补。

此诗题曰《湘中纪行》，是官桂州刺史道经永州题此诗于{痦疒=广}亭者。

合而观之，是谅先于长庆四年守苏州，至此时相距七年而移守桂州，所谓再为郡牧者是已。

《苏州元日》诗句云‘新知四十九年非’，是长庆四年年五十也，至此则五十六矣。

有一子，名颖。

谅之可见者祇此。

”）。


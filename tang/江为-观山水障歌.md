# 观山水障歌

**作者**: 江为

## 诗词内容

适来一观山水障，万里江山在其上。

远近犹如二月春，咫尺分成百般像。

一岩嵯峨入云际，七贤镇在青松里。

潭水澄泓不见波，孤帆滉漾张风势。

钓鱼老翁无伴侣，孑然此地轻寒暑。

滩头坐久髩丝垂，手把鱼竿不曾举。

树婀娜，山崔嵬，片云似去又不去，双鹤如飞又不飞。

良工巧匠多分布，笔头写出江山[路]（头）。

垂柳风吹不动条，樵人负重难移步。

（《全五代诗》三九）（〖1〗见宋孙绍远《声画集》卷四。

）-468-。


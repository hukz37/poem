# 游长安诸寺联句 宣阳坊静域寺 三阶院联句

**作者**: 段成式

## 诗词内容

成式张希复郑符密密助堂堂，隋人歌檿桑。

双弧摧孔雀，一矢陨贪狼。

百步望云立，九规看月张。

获蛟徒破浪，中乙漫如墙。

还似贯金鼓，更疑穿石梁。

因添挽河力，为灭射天狂。

绝艺却南牧，英声来鬼方。

丽龟何足敌，殪豕未为长。

龙臂胜猿臂，星芒超箭芒。

虚夸绝高鸟，垂拱议明堂。


# 广州王园寺伏日即事寄北中亲友

**作者**: 刘言史

## 诗词内容

南越逢初伏，东林度一朝。

曲池煎畏景，高阁绝微飇。

竹簟移先洒，蒲葵破复摇。

地偏毛瘴近，山毒火威饶。

裛汗𫄨如濯，亲床枕并烧。

堕枝伤翠羽，萎叶惜红蕉。

且困流金炽，难成独酌谣。

望霖窥润础，思吹候生条。

旅恨生乌浒，乡心系洛桥。

谁怜在炎客，一夕壮容销。


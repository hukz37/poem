# 行路难二十篇（幷序） 第十六章明魔怨

**作者**: 傅翕

## 诗词内容

君不见大道寂寞叵思寻，通融万象尽皆深。

一切恬然无起灭，颠倒分别并从心。

智者求心无处所，茫然绝相离贪活。

了了分明何所见，犹如病眼睹空针。

若人体知颠倒想，不为妄苦所浦沈。

世间诸法如阳焰，行者慎莫致怨嫌。

恒以空心而照，无上佛道亦能任。

行路难，路难微妙实无双。

若识六情空非有，众魔结贼自然降。


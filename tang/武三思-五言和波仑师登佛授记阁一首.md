# 五言和波仑师登佛授记阁一首

**作者**: 武三思

## 诗词内容

帝宅开金地，神州列宝坊。

龙宫横雾术，雁塔亘霞庄。

窈窕分千仞，参差耸百常。

绣棂悬叠槛，画拱映雕梁。

宝座开千叶，金绳下八行。

青龙浮刹柱，白马对祠场。

树踊金银色，莲开日月光。

东西分闬庑，-747-左右控池隍。

瑞叶擎朝露，祥花送晚香。

天衣随劫拂，仙梵逐风扬。

忽有三空士，来宣七觉芳。

银函承宝帙，玉札下雕章。

辟牖青云外，披轩紫□傍。

山川横地轴，辰象丽天[□。

□□□□□，□]绳待慈航。

（日本藏唐抄本《唐诗卷》，日本大阪市立美术馆编《唐抄本》影印本）。


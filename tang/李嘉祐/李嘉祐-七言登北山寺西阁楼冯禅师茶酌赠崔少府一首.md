# 七言登北山寺西阁楼冯禅师茶酌赠崔少府一首

**作者**: 李嘉祐

## 诗词内容

开[士]（土）相逢暮饮茶，高楼并坐望三巴。

碧嶂不知何劫石，清江流尽几恒沙。

𬬻烟处处香慈竹，溪雨朝朝润觉花。

道胜自然长法喜，应令迁客小沩华。

（均见日本藏唐抄本《唐诗卷》）（按：《咸淳毘陵志》卷二十二收嘉祐《寄毘陵彻公》诗，《全唐诗》卷五七三收作贾岛诗，孰作尚难确定，姑附识于此，以俟考详。

）。


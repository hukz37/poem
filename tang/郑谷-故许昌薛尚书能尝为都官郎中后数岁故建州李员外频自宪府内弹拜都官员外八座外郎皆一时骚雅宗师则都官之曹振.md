# 故许昌薛尚书能尝为都官郎中后数岁故建州李员外频自宪府内弹拜都官员外八座外郎皆一时骚雅宗师则都官之曹振盛于此予早年请益实受深知今忝此官复是正秩岂唯俯慰孤宦何以仰继前贤荣惕在衷遂赋自贺

**作者**: 郑谷

## 诗词内容

都官虽未是名郎，践历曾闻薛许昌。

复有李公陪雅躅，岂宜郑子忝余光。

荣为后进趋兰署，喜拂前题在粉墙。

他日节旄如可继，不嫌曹冷在中行。


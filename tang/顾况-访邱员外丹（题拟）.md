# 访邱员外丹（题拟）

**作者**: 顾况

## 诗词内容

五月五日日亭午，独自骑驴入山隝。

来到君家不见君，下驴倚杖叩君户。

惊起山童开山扉，黄犬摇尾-155-衔人衣。

试问先生住何处，云入山中采紫薇，平明一去今未归。

引我池中看钓矶，池中数个白鸥儿，见人惯后痴不飞。

待君归来君未归，却复骑驴下翠微。

（见仁和张大昌辑《临平记补遗》卷四。

）（《全唐诗续补遗》卷六据《咸淳临安志》卷九五《纪遗》收此诗，题作《谒丘真人不遇》，今删彼存此，录其异文如次：“亭午”作“卓午”，“入山”作“上山”，“归来”作“君归”。

）（〖1〗《临平记补遗》：“曲园先生曰：‘沈〖沈谦〗记于唐人赠邱丹诗悉录之，而失录此诗。

按此诗见宋陈郁《藏一话腴》，云“邱本唐人，弃官学道于此，顾况访之”云云。

有诗无题。

姑据《话腴》题为《访邱员外丹》，未知原题云何也。

’”〗）。


# 同房侍御竹园新亭与邢大判官同游

**作者**: 张垍

## 诗词内容

隐隐春城东，朦胧陈近深。

君子顾榛莽，兴言伤古今。

决河道新流，疏迳踪旧林。

开亭俯川陆，时景宜招寻。

肃穆逢使轩，寅犹事登临。

忝游芝兰下，还对桃李阴。

峰远白波来，气喧黄鸟吟。

因睹歌颂作，始知经济心。

灌（疑）坛（疑）县（小川环树疑此字涉下文而衍）有遗风，单父多鸣琴。

谁得久州县，苍生怀德音。

（日本藏唐抄本《新撰类林抄》卷四）。


# 火

**作者**: 杜甫

## 诗词内容

楚山经月火，大旱则斯举。

旧俗烧蛟龙，惊惶致雷雨。

爆嵌魑魅泣，崩冻岚阴昈。

罗落沸百泓，根源皆万古。

青林一灰烬，云气无处所。

入夜殊赫然，新秋照牛女。

风吹巨焰作，河櫂腾烟柱。

势欲焚昆仑，光弥焮洲渚。

腥至焦长蛇，声吼缠猛虎。

神物已高飞，不见石与土。

尔宁要谤讟，凭此近荧侮。

薄关长吏忧，甚昧至精主。

远迁谁扑灭，将恐及环堵。

流汗卧江亭，更深气如缕。


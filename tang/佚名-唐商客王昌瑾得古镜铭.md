# 唐商客王昌瑾得古镜铭

**作者**: 佚名

## 诗词内容

三水中，四维下，上帝降子于辰马。

先操鸡，后搏鸭，此谓运满一三甲。

暗登天，明理地，遇子年中兴大事。

混踪迹，沌名姓，混沌谁知慎与圣。

振法雷，挥神电，于巳年中二龙见。

一则藏身青木中，一则现形黑金东。

智者现，愚者盲，兴云注雨与人征。

或见盛，或视衰，盛衰为灭恶尘滓。

此一龙，子三四，递代相承元甲子。

此四维，定灭丑，越海来降须待酉。

此文若见于明王，国泰人安帝永昌。

（《高丽史》卷一。

时当后梁贞明中）。


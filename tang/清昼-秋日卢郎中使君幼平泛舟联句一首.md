# 秋日卢郎中使君幼平泛舟联句一首

**作者**: 清昼

## 诗词内容

清昼卢藻卢幼平陆羽潘述李恂郑述诚共载清秋客船，同瞻皂盖朝天。

悔使比来相得，如今欲别潸然。

渐惊徒驭分散，愁望云山接连。

魏阙驰心日日，吴城挥手年年。

送远已伤飞雁，裁诗更切嘶蝉。

空怀鄠杜心醉，永望门栏脰捐。

别思无穷无限，还如秋水秋烟。


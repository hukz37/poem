# 三月三十日程氏馆饯杜十四归京

**作者**: 元稹

## 诗词内容

江春今日尽，程馆祖筵开。

我正南冠絷，君寻北路回。

谋身诚太拙，从宦苦无媒。

处困方明命，遭时不在才。

逾年长倚玉，连夜共衔杯。

涸溜霑濡沫，余光照死灰。

行看鸿欲翥，敢惮酒相催。

拍逐飞觥绝，香随舞袖来。

消棃抛五遍，娑葛{歹盍}三台。

已许尊前倒，临风泪莫颓。


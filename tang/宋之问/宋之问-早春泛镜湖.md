# 早春泛镜湖

**作者**: 宋之问

## 诗词内容

漾舟喜湖广，湖广趣非一。

愉目野载芜，清心山更出。

孤烟昼藏火，薄暮朝开日。

但爱春光迟，不觉舟行疾。

归雁空间尽，流莺花际失。

远情自此多，景霁风物和。

芦人收晚钓，棹女弄春歌。

野外寒事少，湖间芳意多。

杂花因烂熳，暄柳日逶迤。

为客顿逢此，于思柰若何？（此诗见《永乐大典》卷二二六七“六模”“湖”字“镜湖”条。

〖二函二十册〗）。


# 过中书元舍人山斋

**作者**: 宋之问

## 诗词内容

-115-元侯松子宾，寓此掖垣职。

移疾多暇豫，孤斋恣闲息。

修迳接大野，重峦跨南北。

具物芬荣时，登攀各可极。

林间百鸟变，郊外千花织。

秦岭似云横，周原如黛饰。

洛中昔游衍，常闻故园忆。

清言尽场圃，嘉话数耘植。

梦想恒载驰，松篁若旧识。

酒情忽无限，琴意忻有得。

更阅青谿诗，逾励丹霞食。

贵者日已远，幸君惠容色。

朅来休颍阳，任予孤且直。

（同前见《大典》卷二五三九。

）。


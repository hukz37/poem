# 山居新种花药与道土同游赋诗

**作者**: 钱起

## 诗词内容

自乐鱼鸟性，宁求农牧资。

浅深爱岩壑，疏凿尽幽奇。

雨花相助好，莺鸣春草时。

种兰入山翠，引葛上花枝。

风露拆红紫，缘溪复映池。

新泉香杜若，片石引江蓠。

宛谓武陵洞，潜鹰造化移。

杖策携烟客，满袖掇芳蕤。

蝴蝶舞留我，仙鸡闲傍篱。

但令黄精熟，不虑韶光迟。

笑指云萝迳，樵人那得知。


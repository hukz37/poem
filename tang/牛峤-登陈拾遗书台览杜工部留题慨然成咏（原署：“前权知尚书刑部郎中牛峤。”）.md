# 登陈拾遗书台览杜工部留题慨然成咏（原署：“前权知尚书刑部郎中牛峤。”）

**作者**: 牛峤

## 诗词内容

步出县西郊，攀萝登峭壁。

行到蘂珠宫，暂喜抛火宅。

羽帔请焚修，霜钟扣空寂。

山影落中流，波声吞大泽。

北厢引危槛，工部曾刻石。

辞高谢康乐，吟久惊神魄。

拾遗有书堂，荒榛堆瓦砾。

二贤间世生，垂名空烜赫。

逸足拟追风，祥鸾已{钅煞}翮。

伊余诚未学，（伊余，应作“伊余”。

）少被文章役。

兴来挥兔毫，欲竞雕弧力。

虽称含香吏，犹是飘蓬客。

薄命值乱离，经年避矛戟。

今来略倚柱，不觉冲暝色。

袁安忧国心，谁怜鬓双白？（见《永乐大典》卷三一三四“九真”“陈”字“陈子昂”条引《潼川志》〖五函四十四册〗。

）-246-（按：诗后原纪年时曰“光启三年九月二十六日”。

）。


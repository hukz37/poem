# 三伤颂 其三

**作者**: 伏牛上人（王蜀时高僧）

## 诗词内容

伤嗟造蜜蜂，忙忙采花蘂。

接翼入芳业，分头傍烟水。

抱蘂唼香滋，寻花恋春饵。

驱驰如有萦，盘旋若-387-遭魅。

蹭蹬遇丝罗，飘零喂蝼蚁。

才能翅翼成，方始窠巢备。

恶人把火烧，哀鸣树中死。

蜜是他人将，美是他人美。

虚忙百草头，于身有何利。

世有少智人，与此恰相似。

只缘贪爱牵，几度虚沈坠。

夏日岁处浮生，十年作童稚。

一半悲与愁，一半病与悴。

除折算将来，能得几多子。

更将有漏身，自翳无生理。

永不见如来，都缘开眼睡。

蜜蜂蜜蜂休役役，空哉终是他人吃。

世人世人不要贪，留富他人有何益。

-388-。


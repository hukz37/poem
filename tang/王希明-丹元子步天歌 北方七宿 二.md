# 丹元子步天歌 北方七宿 二

**作者**: 王希明

## 诗词内容

牛，六星近在河岸头。

头上虽然有两角，腹下从来欠一脚。

牛下九黑是天田，田下三三九坎连。

牛上直建三河鼓，鼓上三星号织女。

左旗右旗各九星，河鼓两畔右边明。

更有四黄名天桴，河鼓直下如连珠，罗堰三乌牛东居。

渐台四星似口形，辇道渐台在何许，欲得见时近织女。


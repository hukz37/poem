# 耸翠峰题石（原注：峰在袁州府城西三十里。）

**作者**: 卢肇

## 诗词内容

耸翠峰高千百尺，四时常似莓蓝色。

卓然万古镇祗园，世代鬼工驱不得。

巍巍直上插青天，远疑似与天相连。

韎临下视群山小，千里平铺在眼（一作“目”）前。

藤蔓交加生薜荔，土毛苍藓相蒙蔽。

风翦云开雨歇时，飞出一山新翡翠。

日回影倒落前溪，烟波湛湛浸琉璃。

更将何物可比类，分明一只擎天柱。


# 马跑神泉

**作者**: 卢象

## 诗词内容

将军称贺鲁，遗庙俯灵渊。

{嫠女=水}喷蛟龙穴，波跳赤鲤泉。

路回芹涧水，村近石林烟。

野马含暄气，农夫出-352-故廛。

土膏兴耒耜，尸祝傍山岭。

阅世无铭石，兹游匪慕天。

顷来规下宇，必葺慕先贤。

悦使成能事，抡材出俸钱。

伉香推干蛊，班匠择精专。

黝垩何其丽，栾栌本自然。

松青离石道，云白介山田。

适叹飞翚速，仍忧黄雀穿。

梨花寒食后，桂藉酒樽前。

饥麝寻香柏，流莺助晚弦。

吴歈催玉斝，赵舞落金钿。

上巳无过酒，春衣欲试湔。

故园思巩洛，褉饮客汾川。

寄语西河老，乡心朝暮悬。

（《古今图书集成·职方典》三四一《汾州府部》）。


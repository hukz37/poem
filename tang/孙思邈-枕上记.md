# 枕上记

**作者**: 孙思邈

## 诗词内容

侵晨一碗粥，夜食（《海上方》作“饭”）莫教足。

撞动景阳钟，扣齿三十六。

大寒与大热，且莫贪色欲。

醉饱莫行房，五脏皆翻覆。

火艾（《海上方》作“艾火”）漫烧身，争如独自宿。

坐卧莫当风，频于暖处浴。

食饱行百步，常以手摩腹。

莫食无鳞鱼，诸般禽兽肉。

自死禽与兽（《海上方》作“兽与禽”），食之多命促。

土木为形象，求之有恩福。

父精母生肉（《海上方》作“母血生”）-687-，那忍分南北。

惜命惜身人，六白光如玉。

（日本汲古书院出版《和刻本类书集成》本南宋陈元靓《新编群书类要事林广记己集》卷二、原题唐孙思邈撰《孙真人海上方》末附）（按：此诗原题《孙真人枕上记》。

以上二首皆附见于《孙真人海上方》，疑为伪托。

因《枕上记》南宋时已被引录，故仍录存。

另《孙真人海上方》收七言绝句一百二十一首，为托名孙思邈作，伪托时代仅知在明中叶以前。

以下录附首二首，以见一斑。

）。


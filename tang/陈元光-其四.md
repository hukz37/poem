# 其四

**作者**: 陈元光

## 诗词内容

戍楼西北望皇家，夏永南征岭海赊。

殿阁凉生梅浦雨，葵柳红映锦江霞。

侮凌烽火心如水，变幻风云-760-眼未花。

犀照湖花消魍{鬼象}，龙呈剑气射虚邪。

赤鸟黑马流红汗，绿柳金莺冒翠华。

淬砺戈矛寻石上，沉浮瓜李戏江涯。

蕙兰纫佩生香满，荷芰缝衫御暑嘉。

较斧开林驱虎豹，施罟截港捕鱼虾。

火田畬种无耕犊，阴隙戎潜起宿鸦。

夜析重门防暴客，三更三点尚排衙。


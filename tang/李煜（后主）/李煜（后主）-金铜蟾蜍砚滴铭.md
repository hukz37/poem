# 金铜蟾蜍砚滴铭

**作者**: 李煜（后主）

## 诗词内容

舍月窟，伏棐几，为我用，贮清泚。

端溪石，澄心纸，陈玄氏，毛锥子。

微我润泽乌用汝，同列无哗听驱使。

（《五代诗话》一）（〖1〗此则见郑方坤《五代诗话》卷十，原出元陆友《研北杂志》卷下，云“李仲芳家有南唐金铜蟾蜍砚滴，重厚奇古，磨灭处金色愈明，非近世涂金比也。

腹下有篆铭”云云。

铭文末二句原书互乙，似失韵。

此归李煜名下，无确据。

）。


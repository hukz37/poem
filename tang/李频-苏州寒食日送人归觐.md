# 苏州寒食日送人归觐

**作者**: 李频

## 诗词内容

江声寒食下，花木惨离魂。

几宿投山寺，孤帆过海门。

篷声泼火雨，柳色禁烟村。

定看堂高后，斑衣灭泪痕。

（见《择是居丛书》影宋绍定二年刊本宋范成大《吴郡志》卷四九）（按：《全唐诗》卷五八九录此诗，有缺字，今重录。

另同卷《即席送许□之曹南省兄》，据《吴郡志》同卷，所缺一字为“制”字，诗不重录。

）。


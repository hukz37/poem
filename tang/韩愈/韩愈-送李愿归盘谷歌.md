# 送李愿归盘谷歌

**作者**: 韩愈

## 诗词内容

盘之中，维子之宫；盘之土，维子之稼；盘之泉，可濯可沿；盘之阻，谁争子所！窈而深，廓其有容；缭而曲，如往而复。

嗟盘之乐兮乐且无央，虎豹远迹兮蛟龙遁藏，鬼神守护兮呵禁不祥，饮且食兮寿而康，无不足兮奚所望！膏吾车兮秣吾马，从子于盘兮终吾生以徜徉！（《四部丛刊》影元刻本《朱文公校昌黎先生集》卷十九《送李愿归盘谷序》附此歌）。


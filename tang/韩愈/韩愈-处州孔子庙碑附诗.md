# 处州孔子庙碑附诗

**作者**: 韩愈

## 诗词内容

惟此庙学，邺侯所作。

厥初庳下，神不以宇。

生（《唐文粹》作“先”）师所处，亦窘寒暑。

乃新斯宫，神降其献。

讲读有常，不诫用劝。

揭揭元[哲]（誓），有师之尊。

群圣严严，大法以存。

像图孔肖，咸在斯堂。

以瞻以仪，俾不[或]（惑）忘。

后之君子，无废成美。

琢词碑石，以赞攸始。

（同前书卷三一。

据《唐文粹》卷五一校改）。


# 大历年浙东联唱集 云门寺小溪茶宴怀院中诸公

**作者**: 浙东众诗人

## 诗词内容

（严维谢良弼〖谢良辅之昆仲，曾任中书舍人。

据顾况《礼部员外郎陶氏集序》〗裴晃〖不详〗吕渭郑槩陈允初庾骙〖不详〗贾肃〖不详〗）喜从林下会，还忆府中贤。

（严维）石门云路里，花宫玉笥前。

（谢良弼）日移侵岸竹，溪引出山泉。

（裴晃）猿饮无人处，琴听浅溜边。

（吕渭）黄粱谁共饭，香茗忆同煎。

（郑槩）暂与真僧对，遥知静者便。

（允初）清言皆亹亹，佳句又翩翩。

（庾骙）竟日怀君子，沉吟对暮天。

（贾肃）。


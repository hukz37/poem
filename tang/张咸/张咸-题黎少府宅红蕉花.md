# 题黎少府宅红蕉花

**作者**: 张咸

## 诗词内容

不争桃李艳阳天，真对群芳想更妍。

秋卷火旗闲度日，昼凝红烛静无烟。

肯于萍实夸颜色，要与芙蓉-1236-较后先。

须信晚成翻有遇，赤心偏得主人怜。

（见同治十一年刊锡荣纂《萍乡县志》卷六）（按：《萍乡县志》同卷有唐廪《夏日书黎少府山斋》，因知咸与唐廪为同时人。

唐为干宁元年进士。

今人张彦生《善本碑帖录》第三卷记曲阜博物馆藏《唐兖公颂碑》碑侧刻大和九年张咸题名，与此诗作者恐非一人。

）。


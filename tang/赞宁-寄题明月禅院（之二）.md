# 寄题明月禅院（之二）

**作者**: 赞宁

## 诗词内容

积翠湖心迤逦长，洞台萧寺两交光。

鸟行黑点波涛白，枫叶红莲橘柚黄。

人我绝时偎树石，是非来处接帆樯。

如何遂得追游性，摆却营营不急忙。

（见范成大纂《吴郡志》卷三十三。

）（按：《吴郡志》录赞宁诗二首，题作《寄题水月禅院》。

然同卷云：水月禅院，“天祐四年，刺史曹珪以‘明月’名之，皇朝祥符间诏易今名。

”院名“水月”，在赞宁死后，克据旧名改题。

其一已收入《全唐诗补逸》卷十八。

）-1443-。


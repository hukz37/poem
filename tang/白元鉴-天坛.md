# 天坛

**作者**: 白元鉴

## 诗词内容

天坛高百尺，只在翠微间。

碧藓遗踪古，青松白日闲。

丹成人已化，云去鹤应还。

时有吹箫客，月明来故山。

（同前。

）（〖1〗《洞霄图志》卷四《古迹门·升天坛》条：“旧志云：在大涤山中峰之上，又名法象坛。

上应天而圆，下应地而方，中应《易》卦而八角。

许远游真君精研洞典，登其上而仙去，时天降白鹿下迎，故中峰名白鹿山。

今山顶界松内数丈之地，草木弗植，是其遗址也。

”）。


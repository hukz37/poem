# 赠贾黄中（贾以七岁应童子举）

**作者**: 李昉

## 诗词内容

七岁神童古所难，贾家门户有衣冠。

十人科第排头上，五部经书诵舌端。

见榜不知名字贵，登筵未识管弦欢。

从今稳上青云去，万里谁能测羽翰。

（见《宋诗纪事》引《闻见前录》。

）（见《邵多闻见录》卷六。

）（望按：贾黄中字娲民，南皮人。

生后晋天福六年，卒宋太宗至道二年。

《宋史》卷二六五有传。

诗注云“七岁应童子举”，则时当晋天福十二年，尚未入宋也。

）。


# 十四科头 善恶不二

**作者**: 宝志

## 诗词内容

我自身心快乐，翛然无善无恶。

法身自在无方，触目无非正觉。

六尘本来空寂，凡夫妄生执著。

涅槃生死太平，四海阿谁厚薄？无为大道自然，不用将心画度。

故菩萨散诞灵通，所作常含妙觉。

声闻执法坐禅，如蚕吐丝自缚。

法性本来圆明，病愈何须执药。

了知诸法平等，翛然清虚快乐。


# 奉戒赞

**作者**: 杜光庭

## 诗词内容

奉戒为身宝，永劫享灵期。

虚心会虚寂，精感在精思。

九鸾陪玉轶，八凤荐金芝。

青童歌妙曲，玄女唱清词。

神尊示光景，太上湛希夷。

天华杂香起，法雨散灵滋。

勤苦修生道，翘想作仙基。

精诚如不怠，鹤驾自当之。

（以上十七首，均见《正统道藏》本杜光庭《太上三洞传授道德经紫虚箓拜表仪》。

）。


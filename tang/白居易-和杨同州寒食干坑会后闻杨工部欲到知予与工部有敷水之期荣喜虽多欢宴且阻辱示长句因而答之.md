# 和杨同州寒食干坑会后闻杨工部欲到知予与工部有敷水之期荣喜虽多欢宴且阻辱示长句因而答之

**作者**: 白居易

## 诗词内容

往来东道千余骑，新旧西曹两侍郎。

（去年兄自工部拜同州，今年弟从常州拜工部。

）家占冬官传印绶，路逢春日助恩光。

停留五马经寒食，指点三峰过故乡。

犹恨干坑敷水会，差池归雁不成行。

（见金泽文库本《白氏文集》卷六五，据朱金城先生《白居易年谱》大和九年谱转引。

《千载佳句》卷下《宴喜部·宴后》引五、六两句）。


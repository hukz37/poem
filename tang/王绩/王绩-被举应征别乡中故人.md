# 被举应征别乡中故人

**作者**: 王绩

## 诗词内容

皇明照区域，帝思属风云。

烧山出隐士，治道送征君。

自惟[蓬]（逢）艾影，叨名兰桂芬。

使君留白璧，天子降玄𫄸。

山鸡终失望，野鹿暂辞群。

川气含丹日，乡烟间白云。

停骖无以赠，握管遂成文。

（按：祝尚书《〈全唐诗〉小补》云宋潘自牧《记纂渊海》卷六九引“自惟蓬艾影，叨名兰桂芳”二句。

）。


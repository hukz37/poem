# 萍乡春晚寓居（四首） 四

**作者**: 沈彬

## 诗词内容

叶老游蜂不更忙，春残去去好思量。

倚根托蒂花犹落，损力耗心谁可常。

江树不能留野水，晚烟多共恨斜阳。

感时伤事皆头白，几个渔竿遇帝主。

（见同治十一年刊锡荣纂《萍乡县志》卷六）（按：《萍乡县志》收沈诗为宋初之作，误。

民国间李有鋆纂《昭萍志略》卷十二已改归唐代。

）。


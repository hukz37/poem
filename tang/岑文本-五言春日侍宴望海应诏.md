# 五言春日侍宴望海应诏

**作者**: 岑文本

## 诗词内容

五材□水流，千流会谷王。

委输绵厚载，朝宗极大荒。

浮天纳星汉，浴日吐扶桑。

奔涛疑叠岛，惊浪似浮航。

云撤青丘见，雾卷碧流长。

金台焕霞景，银阙藻春光。

九夷骄巨壑，五辂出辽阳。

朝神泛弘舸，鞭石济飞梁。

曜戈威海□，振楫落星芒。

幸厕[歌]旅□，极望恧成章。

（《翰林学士集》）（按：此诗原署“中书令江陵县开国子弘文馆学士臣岑文本上”。

张步云《唐代逸诗辑存》收此诗。

）。


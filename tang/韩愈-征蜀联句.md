# 征蜀联句

**作者**: 韩愈

## 诗词内容

愈孟郊日王忿违慠，有命事诛拔。

蜀险豁关防，秦师纵横猾。

风旗匝地扬，雷鼓轰天杀。

竹兵彼皴脆，铁刃我枪{齿截}。

刑神咤牦旄，阴焰飐犀札。

翻霓纷偃蹇，塞野澒坱圠。

生狞竞掣跌，痴突争填轧。

渴鬬信豗呶，啖奸何噢嗗。

更呼相簸荡，交斫双缺𫜰。

火发激铓腥，血漂腾足滑。

飞猱无整阵，翩鹘有邪戛。

江倒沸鲸鲲，山摇溃䝙{豸契}。

中离分二三，外变迷七八。

逆颈尽徽索，仇头恣髠鬝。

怒须犹鬇鬡，断臂仍{果瓜}{吉瓜}。

石潜设奇伏，穴覰骋精察。

中矢类妖{犭参}，跳锋状惊豽。

蹋翻聚林岭，斗起成埃圿。

斾亡多空杠，轴折鲜联辖。

剟肤浃疮痍，败面碎剠{吉刂}。

浑奔肆狂勷，捷窜脱趫黠。

岩钩踔狙猿，水漉杂鳣螖。

投奅闹{石宫}{隆/石}，填隍{亻威}{亻密}{傄目=月}。

强睛死不闭，犷眼困逾{目必}。

𦶟堞熇歊熺，抉门呀拗{门曷}。

天刀封未坼，酋胆慑前揠。

跧梁排郁缩，闯窦揳窋窡。

迫胁闻杂驱，咿呦叫冤{兀}。

穷区指清夷，凶部坐雕铩。

邛文裁斐斖，巴艳收婠妠。

椎肥牛呼牟，载实驼鸣{圕书=曷}。

圣灵闵顽嚚，焘养均草{艹/察}。

下书遏雄虓，解罪吊挛瞎。

战血时销洗，剑霜夜清刮。

汉栈罢嚣阗，獠江息澎汃。

戍寒绝朝乘，刁暗歇宵詧。

始去杏飞蜂，及归柳嘶{扎/虫}。

庙献繁馘级，乐声洞椌楬。

台图焕丹玄，郊告俨匏秸。

念齿慰霉黧，视伤悼瘢痆。

休输任讹寝，报力厚麸秳。

公欢钟晨撞，室宴丝晓扴。

杯盂酬酒醪，箱箧馈巾帓。

小臣昧戎经，维用赞勋劼。


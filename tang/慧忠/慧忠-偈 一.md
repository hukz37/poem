# 偈 一

**作者**: 慧忠

## 诗词内容

雪后始知松柏操，云收方见济淮（《五灯会元》作“河”）分。

不因世主令（《五灯会元》作“教”）还俗，那辨鸡群与鹤群。

多年尘土（《五灯会元》作“事”）谩腾腾，虽著伽黎（《五灯会元》作“方袍”）未是僧。

今日归来酬本志，不妨留发候然灯。

（《五灯会元》作“仪”）虽变道常存，混俗心源亦不昏。

试读善财巡礼偈，当时岂例是（《五灯会元》作“作”）沙门。

（见《禅林僧宝传》卷十、《五灯会元》卷十四。

）。


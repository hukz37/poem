# 嵩山天门歌

**作者**: 宋之问

## 诗词内容

登天门兮坐盘石之磷{石旬}，前漎漎兮未半，下漠漠兮无垠。

纷窈窕兮岩倚披以鹏翅，洞胶葛兮峰棱层以龙鳞。

松移岫转，左变而右易。

风生云起，出鬼而入神。

吾亦不知其灵怪如此，愿游杳冥兮见羽人。

重曰：天门兮穹崇，回合兮攒藂。

松万接兮柱日，石千寻兮倚空。

晚阴兮足风，夕阳兮赩红。

试一望兮夺魄，况众妙之无穷。


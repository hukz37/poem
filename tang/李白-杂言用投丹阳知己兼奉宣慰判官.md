# 杂言用投丹阳知己兼奉宣慰判官

**作者**: 李白

## 诗词内容

客从昆仑来，遗我双玉璞。

云是古之得道者西王母食之余，食之可以凌太虚。

受之颇谓绝今昔，求识江淮人犹乎比石。

如今虽在卞和手，□□正憔悴。

了了知之亦何益，恭闻士有调相如。

始从镐京还，复欲镐京去。

能上秦王殿，何时回光一相眄。

欲投君，保君年，幸君持取无弃捐。

无弃捐，服之与君俱神仙。


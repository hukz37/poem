# 画像题诗

**作者**: 杜甫

## 诗词内容

迎旦东风骑蹇驴，旋呵冻手暖髯须。

洛阳无限丹青手，还有功夫画我无？（《苕溪渔隐丛话后集》八云：“世有碑本子美画像，上有诗云云。

子美决不肯自作，兼集中亦无之，必好事者为之也。

”又《诗人玉屑》十一《考证》云：“‘迎旦东风骑蹇驴’，决非唐人气象，只似白乐天言语。

今者世俗图画，以为少陵诗，渔隐亦辨其非矣。

黄伯思编入《杜集》，非也。

”〖《诗人玉屑》所引，见《沧浪诗话·考证》。

〗）。


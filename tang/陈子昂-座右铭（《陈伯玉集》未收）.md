# 座右铭（《陈伯玉集》未收）

**作者**: 陈子昂

## 诗词内容

事父尽孝敬，事君端忠贞。

兄弟敦和睦，朋友笃信诚。

从官重公慎，立身贵廉明。

待士慕谦让，莅民尚宽平。

理讼惟正直，察狱必审情。

谤议不足怨，宠辱讵须惊？处[满]（蒲）常惮溢，居高本虑倾。

诗、礼固可学，郑、卫不足听。

幸能修实操，何俟钧虚声？白珪玷可灭，黄金诺不轻。

秦穆饮盗马，楚客报绝缨。

言行既无择，存殁自扬名。

（《文苑英华》七九○《铭》）。


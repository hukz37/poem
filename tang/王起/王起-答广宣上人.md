# 答广宣上人

**作者**: 王起

## 诗词内容

延英面奉入春闱，亦选功夫亦选奇。

在治只求金不耗，用心空学秤无私。

龙门变化人皆望，莺谷飞鸣自有时。

独喜向公谁是证？弥天大士与新诗。

（见《唐摭言》卷三、《唐诗纪事》卷七二。

）（按：二书皆云此诗为起会昌放第二榜后答广宣贺诗作，《唐诗纪事》又录刘梦得、元微之二人和诗，二人皆前卒。

会昌当为长庆之误，此诗作于长庆三年春，详卞孝萱《刘禹锡年谱》。

《全唐诗》卷三四六以此诗为王涯作，王涯未曾知贡举，上举二书皆明确载为王起作。

）。


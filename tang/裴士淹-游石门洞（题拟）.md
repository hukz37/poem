# 游石门洞（题拟）

**作者**: 裴士淹

## 诗词内容

溪竹乱花鸟，是月春将暮。

登栈过崖畔，空间瞻瀑布。

千龄无断绝，百尺恒奔注。

高岩迸似珠，半壁洒如雾。

澹艳水澄澈，欹倾石回护。

药房森自闲，苔径窅谁遇。

天翠落深沼，云华生轻树。

班轮齐效功，严马何能喻？胜迹盖为寡，花钱游诚可屡。

谢公镌旧词，安得寝章句？（见《永乐大典》卷一三○七四“一送”“洞”字“石门洞”条〖十四函一百三十四册〗。

）。


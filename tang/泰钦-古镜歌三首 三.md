# 古镜歌三首 三

**作者**: 泰钦

## 诗词内容

古镜精明皎皎，皎皎遍照河沙。

到处安名题字，除侬更有谁家？过去未来现在，诸佛镜上纤瑕。

纤瑕垢尽无物，此真火里莲华。

莲花千朵万朵，朵朵端然释迦。

谁云俱尸入灭？谁云穿膝芦牙？不信镜中看取，羊车鹿车牛车。

时人不识古镜，尽道本地清净。

祇看清净是假，照得形容不正。

或圆或短或长，若有纤豪俱病。

劝君不如打破，镜去瑕消可莹。

亦见杜口毘[耶]，亦知圆通少剩。

（见景宋本《景德传灯录》卷三十。

“耶”字原缺，据《大正藏》本补）-1390-。


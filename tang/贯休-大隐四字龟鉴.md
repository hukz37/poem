# 大隐四字龟鉴

**作者**: 贯休

## 诗词内容

在尘出尘，如何处身？见善努力，见恶莫亲。

纵居暗室，如对大宾。

乐情养性，逢危守贫。

如愚不愚，修仁得仁。

谦让为本，孤高作邻。

少出为贵，少语最珍。

学无废日，时习知新。

荣辱慎动，是非勿询。

常切责己，切忌尤人。

抱璞刖足，兴文厄陈。

古圣尚比，吾徒奚伸？安问世俗，自任天真。

奇哉快哉，坦荡怡神。

（同前卷上之下。

）。


# 行路难二十篇（幷序） 第十四章明三空无性

**作者**: 傅翕

## 诗词内容

君不见诸佛圣人心无碍，为通道化说三无。

虽说三无实无说，心为万境所由居。

正使颠倒造五逆，随情所作并归如。

抱檏澄神念无念，亦不分别灭无余。

所以安心不择处，了知真俗体非殊。

息虑心空不舍事，名理言行不相扶。

不依六尘心摇动，真如无作顺空虚。

无去无来常不住，心神竭尽亦非无。

不-1722-坏于身随一相，不断贪淫而不居。

若谓无差还自缚，言其体异转伤躯。

犹如梦幻无真实，本来非有若为除。

行路难，路难顿尔难料理。

凡夫妄见有差殊，真实凝心无彼此。


# 忧旱吟

**作者**: 张祜（补录新印宋蜀本《张承吉文集》所缺者）

## 诗词内容

炎熇肆蒸溽，南薫日飘飏。

田畴苦焦烈，龟坼无润壤。

嘉禾穟为实，灌注期穰穰。

午火云炽，虐焰弥-408-穹苍。

桔槹置无用，何计盈仓箱。

老农力耕耨，扪心热衷肠。

公租与私税，焉得俱无伤？今年已憔悴，斗米百钱偿。

富豪索高价，闭廪几绝粮。

引领望甘雨，倾城祷林桑。

匹夫动天地，奚俟暴巫尫。

浃旬竟弗验，神明果茫茫。

彼苍岂降割，以重吾民殃。

（《古今图书集成·庶征典》五九《旱灾部》）。


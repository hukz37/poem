# 平望驿寄吴兴徐使君玄之〖1〗

**作者**: 张祜（补录新印宋蜀本《张承吉文集》所缺者）

## 诗词内容

故人为作郡，百里到吴兴。

藻思江湖满，公平道路称。

包山方峻直，霅水况澄清。

伫听司空第，遥知下诏征。

（《百城烟水》四《吴江》）（〖1〗《嘉泰吴兴志》卷十四《郡守题名》云：“徐玄之，开元七年自谏议大夫授，改邠王府长史。

《统纪》云：开元十五年。

”郁贤皓《唐刺史考》从《统纪》之说。

张祜约生于贞元间，卒于大中中，于徐玄之不同时，诗显非其作。

确作者不详，姑仍存此。

）。


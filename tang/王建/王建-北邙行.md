# 北邙行

**作者**: 王建

## 诗词内容

北邙山头少闲士，尽是洛阳人旧墓。

旧墓人家归葬多，堆著黄金无买处。

天涯悠悠葬日促，冈坂崎岖不停毂。

高张素幕绕铭旌，夜唱挽歌山下宿。

洛阳城北复城东，魂车祖马长相逢。

车辙广若长安路，蒿草少于松柏树。

涧底盘陀石渐稀，尽向坟向作羊虎。

谁家石碑文字灭，后人重取书年月。

朝朝车马送葬回，还起大宅与高台。


# 同宿联句

**作者**: 韩愈

## 诗词内容

愈孟郊自从别君来，远出遭巧谮。

斑斑落春泪，浩浩浮秋浸。

毛奇睹象犀，羽怪见𫛳鸩。

朝行多危栈，夜卧饶惊枕。

生荣今分逾，死弃昔情任。

鹓行参绮陌，鸡唱闻清禁。

山晴指高标，槐密骛长荫。

直辞一以荐，巧舌千皆{舌今}。

匡鼎惟说诗，桓谭不读谶。

逸韵何嘈嗷，高名俟沽赁。

纷葩欢屡填，旷朗忧早渗。

为君开酒肠，颠倒舞相饮。

曦光霁曙物，景曜铄宵祲。

儒门虽大启，奸首不敢闯。

义泉虽至近，盗索不敢沁。

清琴试一挥，白鹤叫相喑。

欲知心同乐，双茧抽作𫟃。


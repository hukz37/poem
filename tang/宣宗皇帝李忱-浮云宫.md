# 浮云宫

**作者**: 宣宗皇帝李忱

## 诗词内容

道人西蜀来，自谓八万岁。

爱此华林幽，穴居聊避世。

真风度万劫，神仙邈相继。

灵岫摩天空，鸟道入云际。

石罅紫苔封，泉泓墨龙憩。

碧桃花未开，白鹿迹已逝。

春风撼山馆，急雪舞林底。

涤除衣上尘，刮尽眼中翳。

何当赠刀圭，岂复便俗吏。

吾不学李宽，盗名职嘲戏。

（见影印文渊阁《四库全书》本《江西通志》卷一四七、同治十二年刊萧浚兰纂《瑞州府志》卷二一。

）-1114-。


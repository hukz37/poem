# 五言塞外同赋山夜临秋以临为韵

**作者**: 太宗皇帝李世民

## 诗词内容

边城炎气沉，塞外凉风侵。

三韩驻旌节，九野𫏐登临。

水净霞中色，山高{雨/口}（下半字原卷缺。

似为“云”字）里心。

浪帷舒百丈，松盖偃千寻。

毁桥犹带石，目阙尚横金。

烟生遥岸隐，月落半峰阴。

连洲（《初学记》卷三-663-“洲”作“山”）惊鸟乱，隔岫断猿吟。

早花初密菊，晚叶未疏林。

凭轼望寰宇，流眺极高深。

河山非所恃，于焉鉴古今。

（见贵阳陈田影刊日本尾张国真福寺旧藏唐卷子本《翰林学士集》）（按：《全唐诗》卷一据《初学记》卷三收入本诗，仅存“烟生遥岸隐”以下四句，为类书删节之文，今为补出全诗。

）。


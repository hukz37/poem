# 行路难二十篇（幷序） 第十八章明不思议佛母

**作者**: 傅翕

## 诗词内容

君不见爱欲贪淫诸佛母，诸佛世尊贪欲儿。

从来菩提为我匠，今使我为众匠师。

昔日千端外求佛，佛在衣中今始知。

无量痴心本是道，三毒四倒不思议。

虚妄行慈愍众苦，不知众苦是慈悲。

嗔恚无明最微妙，世间智者不能思。

昔日辛勤学知见，不知知见自无知。

四趣三涂悉非有，三障三脱不分离。

行路难，路难无有俱并忘。

了知烦恼无生相，即是如来坐道场。


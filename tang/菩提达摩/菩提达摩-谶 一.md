# 谶 一

**作者**: 菩提达摩

## 诗词内容

路行跨水复逢羊，（路行者，来也。

跨水者，过海也。

称逢羊者，洛阳也。

达摩大师从南天竺国过海而来，初到广州，次普通八年丁未岁人梁国）独自恓恓（《天圣广灯录》、《五灯会元》作“栖栖”）暗渡江。

（独自者，无伴侣也。

恓恓者，苦恓也。

暗渡江者，梁武帝不悟大理，变容不言。

师知机不契，则潜过江向北魏国也。

）日下可怜双象马，（日下者，京都也。

可怜者，好。

双象马者，志公传大士也。

）两株懒桂（《天圣广灯录》、《五灯会元》作“二株嫩桂”）久昌昌。

（两株者，二木也，二木是林字也。

嫩桂者，少也。

则是少林寺也。

久昌昌者，九年面壁，而出大行佛法也。

）。


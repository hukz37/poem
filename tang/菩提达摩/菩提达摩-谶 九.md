# 谶 九

**作者**: 菩提达摩

## 诗词内容

捧（《天圣广灯录》作“奉”）物何曾捧，（捧者，惠字）言懃又不懃。

（懃者，能也。

六祖名能）唯书四句偈，（唯书四句偈者，神秀和尚呈四句偈，□能和尚亦呈四句偈，故言四句偈）将（《天圣广灯录》作“为”）对瑞田人。

（瑞田人者，神秀和尚南阳嘉禾县瑞田人）心里能藏事，（能藏者怀，则怀信也）说向汉江滨。

（说向者，说法也。

汉江滨者，马大师汉州人也。

马大师求佛心印，让和尚说向道一也）湖波探水月，（湖波者，曹溪也。

探水月者，得也。

让大师于六祖身边得传心印）将照二三人。

（二三者，六。

让大师传法弟子六人，言六人者，一道一得心，二智远得眼，三常浩得眉，四神照得鼻，五坦然得耳，六严峻得耳，是为六人也）。


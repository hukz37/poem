# 福州送郑楚材赴京时监察刘公亮有感激郑意

**作者**: 欧阳詹

## 诗词内容

美人河岳灵，家本荥水𣸣。

门承若兰族，身蕴如琼文。

早折青桂枝，俯窥鸿鹄群。

迩来丹霄姿，远逐苍梧云。

有伊光鉴人，惜兹瑶蕙薰。

中酣前激昂，四座同氛氲。

海郡梅霪晴，山邮炎景曛。

回翔罢南游，鸣唳期西闻。

秦塞鸾凤征，越江云雨分。

从兹一别离，伫致如尧君。


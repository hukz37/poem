# 颂六十二首 十二

**作者**: 道世

## 诗词内容

建志诚心愚，高慕欣朋俦。

相与立弘誓，舍俗慕闲丘。

萧散人物外，晃朗免绸缪。

寂寂求戒（一作“诚”）真，亹亹励心柔。

警策修三业，激切澄四流。

兴心愿弘誓，救溺运慈舟。

嘉期归妙觉，善会涅槃修。

存心八正道，立志三祇休。

（见同书卷七《奖导部》。

注一作者，为《法苑珠林》卷六一之异文。

）。


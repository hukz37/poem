# 颂六十二首 十

**作者**: 道世

## 诗词内容

韫石谅非真，饰瓶信为假。

宠（一作“窃”）服高（一作“皋”）门上，滥吹缁轩下。

风（一作“凤”）祀结惊心，驺文终好野。

真相岂或（一作“式”）昭，浮荣未能舍。

迹殊冠冕客，事袭驱驰者。

已矣歇郑声，天然乱周雅。

富贵空争名，宠辱虚相骂。

须臾风火烛，幻泡何足把。

（见同书同卷《富贵部》。

注一作者，为《法苑珠林》卷七十之异文。

）。


# 颂六十二首 七

**作者**: 道世

## 诗词内容

令月建清斋，佳辰召无强（一作“疆”）。

四部依时集，七众会升堂。

萧条清梵举，哀宛（一作“怨”）动宫商。

香气腾空上，乘风散遐方。

叹德研冲邃，词辩畅玄芳。

折烦呈妙句，临时拆婉章。

缁素相依托，财法发神光。

神田今夕满，恩慧（一作“惠”）导存亡。

（见同书卷五《受请部》。

注一作者为《法苑珠林》卷一百九之异文。

）。


# 颂六十二首 二十

**作者**: 道世

## 诗词内容

高堂信逆旅，怀（一作“坏”）业理常牵。

玉匣方委观，金台不复延。

挽声随径远，萝影带松悬。

讵能留十念，唯应逐四缘。

幻工作同异，变弄巧（一作“作”）多声（一作“身”）。

愚俗诤人我，谁复非谓真。

谬者疑久固，达者知幻宾。

升沉苦乐异，徒祭哭苍天（一作“亲疏既无定，何劳非苍旻”。

）（见同书卷十九《送终部》。

注一作者，为《法苑珠林》卷一百十六之异文。

）。


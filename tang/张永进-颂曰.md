# 颂曰

**作者**: 张永进

## 诗词内容

-1253-白银枪悬太白旗，白虎三旌三戟枝。

五方色中白为上，不是我王争得知。

楼成白璧耸仪形，蜀地求才赞圣明。

自从汤帝升遐后，白雀无因宿帝廷。

今来降瑞报成康，果见河西再册[王]（玉）。

韩白满朝谋似雨，国门长镇成炖煌。

（以上二首均见伯二五九四、伯二八六四卷，参王重民《金山国坠简零拾》，收入《敦煌遗书论文集》）。


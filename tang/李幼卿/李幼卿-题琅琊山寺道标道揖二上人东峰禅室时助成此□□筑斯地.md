# 题琅琊山寺道标道揖二上人东峰禅室时助成此□□筑斯地

**作者**: 李幼卿

## 诗词内容

佛寺秋山里，僧堂绝顶边。

同依妙乐土，别占净居天。

转壁千林合，归房一迳穿。

豁心群壑尽，骇目半空悬。

锡杖栖云湿，绳床挂月圆。

经行蹑霞雨，跬步隔岚烟。

地胜情非系，言忘意可传。

凭虚堪喻道，-888-封境自安禅。

每贮归休巅，多惭爱深偏。

助君成此地，一到一留连。

（安徽人民出版社出版《琅琊山石刻选》载拓片。

此诗承周勋初先生录示。

）。


# 还丹口诀

**作者**: 曹真人

## 诗词内容

捉取东青龙，配与西白虎。

更将南朱雀，会偶北玄武。

四者穷其根，本来同宗祖。

世人不知深，众石多错悮。

不解演阴阳，配合为夫妇。

阴阳气本变，始得俱相聚。

就中最妙者，须得中央土。

泥𬬻不假法，-1611-运火心须苦。

一日两卦候，进退依节度。

细穷日月盈，莫遣失风雨。

十月还丹成，身除贫病苦。

沧海与桑田，变时君治睹。

谁人得吾道，不得轻取与。

容易泄天机，谪罚殃七祖。

（《大还丹照鉴》）。


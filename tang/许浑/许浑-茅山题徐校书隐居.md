# 茅山题徐校书隐居

**作者**: 许浑

## 诗词内容

深居四十年，语旧泪潺潺。

官满春辞省，兵来夜出关。

思随江鹤远，心寄海鸥闲。

莫讶频相访，前峰似故山。

（同前。

）（案唐许浑乌丝栏真迹，宋岳珂《宝真斋法书赞》着录之，其跋略谓“右唐郢州刺史许浑所书乌丝栏诗一百七十一篇真迹，分上下凡二卷。

纤组闲错，辞格华古，笔妙烂然，见为三绝”云云。

《横山草堂丛书》陈庆年跋谓：“用晦真迹自叙云：‘编集新旧五百篇’。

《全唐诗》编丁卯诗至五百三十余著，逾于郢州自纪之数，丁卯之诗，宜若一无所遗。

）-224-（乃《宣州开元寺赠惟直上人一首》与《茅山题徐校书隐居一首》明载于真迹中者，即为《全唐》摭拾所不及。

”）。


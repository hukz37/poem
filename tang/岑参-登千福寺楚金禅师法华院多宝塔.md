# 登千福寺楚金禅师法华院多宝塔

**作者**: 岑参

## 诗词内容

多宝灭已久，莲华付吾师。

宝塔凌太空，忽如涌出时。

数年功不成，一志坚自持。

明主亲梦见，世人今始知。

千家献黄金，万匠磨琉璃。

既空泰山木，亦罄天府赀。

焚香如云屯，蟠盖珊珊垂。

悉窣神绕护，众魔不敢窥。

作礼睹灵境，焚香方证疑。

庶割区中缘，脱身恒在兹。


# 赠同住归寂颂（一作《归寂吟赠同住》）

**作者**: 智闲

## 诗词内容

同住道人七十余，共辞城郭乐山居。

身如寒木心芽（一作“牙”）绝，不话唐言休梵书。

心期尽处身虽丧，如来弟子沙门样。

深信共崇钵塔成，巍巍置在青山嶂（一作“掌”）。

观夫参道不虚然，脱去形骸惎（一作“甚”）高上。

从来不说今朝事，暗里埋头隐玄畅。

不留踪迹异人间，深妙神光饱明亮。


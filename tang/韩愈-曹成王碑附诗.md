# 曹成王碑附诗

**作者**: 韩愈

## 诗词内容

太支十三，曹于弟季。

或亡或微，曹始就事。

曹之祖王，畏塞绝迁。

零王黎公，不闻仅存。

子父易封，三王守名。

延延百载，以有成王。

成王之作，一自其躬。

文被明章，武荐畯功。

苏枯弱彊，龈其奸猖。

以报于宗，以昭于王。

王亦有子，处王之所，唯旧之视，蹶蹶陛陛。

实取实似，刻诗其碑，为示无止。

（同前书卷二八）（按：碑云：“乃序而诗之。

”）。


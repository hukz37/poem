# 和渭北刘大夫借便秋遮虏寄朝中亲友

**作者**: 白居易

## 诗词内容

巨镇为邦屏，全材作国桢。

韬钤汉上将，文墨鲁诸生。

豹虎关西卒，金汤渭北城。

宠深初受棨，威重正扬兵。

阵占山河布，军谙水草行。

夏苗侵虎落，宵遁失蕃营。

云队攒戈戟，风行卷斾旌。

堠空烽火灭，气胜鼓鼙鸣。

胡马辞南牧，周师罢北征。

回头问天下，何处有欃枪。


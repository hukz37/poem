# 洛中偶作

**作者**: 白居易

## 诗词内容

五年职翰林，四年莅浔阳。

一年巴郡守，半年南宫郎。

二年直纶合，三年刺史堂。

凡此十五载，有诗千余章。

境兴周万象，土风备四方。

独无洛中作，能不心悢悢。

今为青宫长，始来游此乡。

裴回伊涧上，睥睨嵩少傍。

遇物辄一咏，一咏倾一觞。

笔下成释憾，卷中同补亡。

往往顾自哂，眼昏须鬓苍。

不知老将至，犹自放诗狂。


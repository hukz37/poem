# 钱仁伉闻牡丹空中吁叹之辞（题拟）

**作者**: 不详（宋人著作中所载唐五代神仙鬼怪诗）

## 诗词内容

一花三百朵，含笑向春风。

明年三月里，朵朵断肠红。

（见《增修诗话总龟》卷四八引《洞微志》）（〖1〗《洞微志》：“钱仁伉，尚父之孙也。

为元帅府中书检校司徒，与中军都虞候金沼邻居。

沼所居堂东，植牡丹藿一本，着花三百朵，其色如血，加之金含棱。

每瓶子顶上有碎金丝，如自然蛱蝶之状。

一城以为殊异。

每岁花开张宴，仁伉预焉。

开宝七年春三月花才一两朵开。

仁伉一夕洪饮击剑，裎服中单，背负大篮，左手携锄，腰插六匕首，逾墙而过沼，中外无知者。

锄取牡丹置篮中，乃平其地。

空中闻有吁叹之声，细微若游蜂音，辞曰〖略〗。

仁伉异之，移植于亭后。

明日，沼觉失花，为非人力所及。

来年花盛开乃宴加沼，沼一见无语，得疾以归。

至夜愤闷不已，以刀决肠而卒。

肠皆寸寸断，果符空中之语。

”）。


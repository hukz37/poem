# 颂六十二首 十九

**作者**: 道世

## 诗词内容

生来死还送，日往月复旋。

弱丧昏风动，流浪逐物迁。

愚戆失正路，漂没入重渊。

一坠幽暗处，万劫履锋辛（一作“鋋”）。

六道旋寰（一作“环”）苦，三业未曾全。

坠（一作“随”）流无人救，凄伤还自怜。

归诚观像物，方知-694-虚妄筌。

苦海深河趣，思登般若船。

（见同书卷十八《地狱部》。

注一作者，为《法苑珠林》卷十二《地狱部之余》之异文。

）。


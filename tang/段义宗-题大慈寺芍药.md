# 题大慈寺芍药

**作者**: 段义宗

## 诗词内容

浮花不与众花同，为感高僧护法功。

繁影夜铺方丈月，异香朝散讲筵风。

寻真自得心源静，观色非贪眼界空。

好是芳馨堪供养，天教生在释门中。

（见后蜀何光远《鉴诫录》卷六。

）（《知不足斎丛书》二十二集第一百七十册。

按《全唐诗》佚句卷仅存首二句。

此首句“浮花”，《全唐诗》作“此花”。

）。

